# -*- mode: mandoku-view; -*-
#+TITLE: 廣博物志
#+DATE: 2015-08-24 23:33:15.634799
#+PROPERTY: ID KR3k0054
#+PROPERTY: BASEEDITION WYG    
#+PROPERTY: JUAN 卷六
<pb:KR3k0054_WYG_006-1a>¶
欽定四庫全書¶
　廣博物志卷六¶
　　　　　　　　　　　　明　董斯張　撰¶
　　地形二(海/)　(河/)　(江/)　(湖/)　(諸水/)¶
新婆娑論云於南贍部洲中有四大河眷屬各四一名¶
殑伽二名信度三名縳芻四名私多殑伽大河有四眷¶
屬一名閻母那二名薩洛瑜三名阿氏羅筏底四名莫¶
醯信度大河有四眷屬一名毗□奢二名藹羅筏底三¶
<pb:KR3k0054_WYG_006-1b>¶
名設呾荼盧四名毗呾婆多縛芻大河有四眷屬一名¶
筏刺弩二名吠呾刺尼三名防奢四名屈慤婆私多大¶
河有四眷屬一名薩梨二名避魔三名捺地四名電光¶
譬如大海有八不可思議何等為八一者漸漸轉深二¶
者深難得底三者同一鹹味四者潮不過限五者種種¶
寳藏六者大身衆生在中居住七者不宿死屍八者一¶
切萬流大雨投之不增不减又金剛三昧不壞不㓕經¶
云佛言彌勒當知阿耨大池出四大河此四大河分為¶
<pb:KR3k0054_WYG_006-2a>¶
八河及閻浮提一切衆流皆歸大海以沃焦山故大海不¶
增以金剛輪故大海不减此金剛輪隨時轉故令大海¶
水同一鹹味(湼槃/經)¶
晏子曰吾聞江深五里海深十里(補齊/記)¶
海水三嵗一周流波相薄故地動(藝文/類聚)¶
北有漆海毛羽染之皆黑西有乳海其水白滑如乳二¶
海間方七百里水土肥沃大鴨生駿馬大鳥生人男死¶
女活鳥自銜其女行哺之銜不勝則負之女能跬步則¶
<pb:KR3k0054_WYG_006-2b>¶
為酋豪所養女皆殊麗羙而少壽為人姬媵未三十而¶
死(四公/記)¶
昔魯人有浮海而失津者至于亶州見仲尼及七十子¶
遊于海中與魯人一杖令閉目乘之使歸告魯侯築城¶
以備冦魯人出海投杖水中乃龍也具以狀告魯侯不¶
信俄而羣燕數萬䘖土培城魯侯乃大城曲阜迄而齊¶
冦至攻魯不克而還(崔鴻北/燕錄)¶
竇憲伐匈奴至勃鞮海(後漢/書)¶
<pb:KR3k0054_WYG_006-3a>¶
交阯别窵舊刺史行部不渡漲海刺史周敞涉海遇風¶
船欲覆設筏㧞劔訶罵水神風即止息(上河以/下)¶
謹按尚書大傳禮三正記江河淮濟為四瀆瀆者通也¶
所以通中國垢濁民陵居殖五榖也江者貢也珍物可¶
貢獻也河者播為九流出龍圖也淮者均均其務也濟¶
者齊齊其度量也(風俗/通)¶
河之為言荷也荷精分布懷隂引度也(春秋說/題辭)¶
天降嘉應河水先清三日清變為白白變為赤赤變為¶
<pb:KR3k0054_WYG_006-3b>¶
𤣥𤣥變為黄各三日(乾鑿/度)¶
五河皆出山隅弱水遶之鴻毛不浮飛鳥不過其上神¶
鳥神馬幽昌鷦鷴騰黄吉光皆能人語(抱朴/子)¶
大禹鬟河而導之九牧(賈誼/新書)¶
禹剔河而導九岐鑿江而通九路(吕氏春秋王又管子/云夏人之  外鑿二)¶
(十䖟韘十七湛/疏三江鑿五湖)¶
大禹觀濁河而受緑字(晉/志)¶
周昭王即位二十四年甲寅嵗四月八日江河泉水忽¶
<pb:KR3k0054_WYG_006-4a>¶
然泛漲井水溢出山川震動有五色光入貫太微遍于¶
西方盡作青紅色太史蘇由奏曰有大聖人生于西方¶
一千年外聲教及此昭王即敇鐫石記之埋于南郊天¶
祠前此即佛生之時也穆王使相國吕侯乘驊騮八駿¶
而行求佛因以禳之至穆王五十二年二月十五日暴¶
風忽起林木傷折大地震動西方有白虹十二道南北¶
通過連夜不㓕穆王問太史扈多曰是何徵也對曰西¶
方有大聖人㓕度衰相現耳此時佛湼槃也(周書/異記)¶
<pb:KR3k0054_WYG_006-4b>¶
韓褐子濟于河津人告曰夫人有過于此者未有不快¶
用者也而子不用韓褐子曰天子祭海内之神諸侯祭¶
封域之内大夫祭其親士祭其祖禰褐也未得事河伯¶
也津人申楫舟中水而運津人曰向也役人固已告矣¶
夫子不聽役人之言也今舟中水而運甚殆治裝衣而¶
下遊乎韓子曰吾不為人之惡我而改吾志不為將死¶
而改吾義言未已舟泆然行(說/苑)¶
澹臺子羽渡河齎千金之璧于河河伯欲之至陽侯之¶
<pb:KR3k0054_WYG_006-5a>¶
波起兩鮫挾船子羽左操璧右操劔擊鮫皆死既渡三¶
投璧于河河伯躍而歸之子羽毀而去(上/)¶
秦王政以白璧沉河有黑頭公從河出謂政曰祖龍來¶
授天寳開中有尺二玉牘(河圖考/靈耀)¶
索勱字彥義刺史毛奕表行貳師將軍酒泉燉煌兵千¶
人至樓蘭屯田召鄯善焉耆龜兹三國兵各千横斷江¶
濵河河斷之日水奮勢激波淩冐堤勱厲聲曰王遵建¶
節河隄不溢王霸精誠滹沱不流水徳明古今一也勱¶
<pb:KR3k0054_WYG_006-5b>¶
躬禱祀水猶未减乃列陳被仗鼔譟讙呌且刺且射大¶
戰三日水乃廻减胡人稱神(水經/注)¶
龜兹國南有大河東流號計式水即黄河也(魏/書)¶
一人數旦旦詣河邊拜河水如此十年河侯河伯遂與¶
相見與其白璧十雙教授水行不溺法(異/苑)¶
陳後主泛舟樂遊于河忽遇雨浮漚生宫人指浮漚曰¶
滿河珍珠因名其河為珍珠河(金陵志/以下江)¶
江出岷山東流絶漢入海左還北流至于開母之北右¶
<pb:KR3k0054_WYG_006-6a>¶
還東流至于東極河出積石睢出荆山淮出桐栢山睢¶
出羽山清漳出楬戾濁漳出發包(楬戾山在上黨發包/山一名鹿苦山亦在)¶
(上/黨)濟出王屋時泗沂出臺台術洛出獵山汶出弗其流¶
合于濟漢出嶓冢涇出薄落之山渭出鳥鼠同穴伊出¶
上魏雒出熊耳浚出華竅維覈舟汾出燕京祍出濆熊¶
淄出目飴丹水出高禇股出嶕山鎬出鮮于凉出茅盧¶
石梁汝出猛山淇出大號晉出龍山結給合出封羊遼¶
出砥石釡出景岐出石橋呼池出魯平泥塗淵出樠山¶
<pb:KR3k0054_WYG_006-6b>¶
維濕北流出于燕(淮南/子)¶
汶阜之山江出其腹(蜀/謡)¶
有古青衣國與叙江相隣其水名青衣江諸葛五月渡¶
瀘此水之上源也(圖/經)¶
岷山大江所出也峽山南江水所出也崌山北江所出¶
也三江皆發源于蜀而注震澤禹貢紀其源而及其委¶
耳(郭璞山/海經注)¶
牛女為江潮江潮者所以開神潤化故其氣湍急(元命/苞)¶
<pb:KR3k0054_WYG_006-7a>¶
西江别支為弱柳江(九江/記)¶
嘉靡江者九江之一也(水/經)¶
潯陽九江其一曰白烏(上湖以/下)¶
太湖上禀咸池之氣(陸龜/䝉語)¶
洞庭湖中有釣洲昔范蠡乘扁舟至此遇風止釣于洲¶
上刻石記焉有一陂陂中有范蠡魚(述異/記)¶
吴王遊五湖經練瀆曰此水潔白如練影之涵空也故¶
名練瀆(洞庭/記)¶
<pb:KR3k0054_WYG_006-7b>¶
鏡湖本慶湖也避漢安帝父清河王諱改為鏡湖¶
鏡湖俗傳軒轅氏鑄鏡于湖邊今有軒轅磨鏡石石上¶
常潔不生蔓草(述異/記)¶
官亭即彭蠡澤也(荆州/記)¶
隋煬帝起西苑十六院又鑿五湖每湖方四十里東曰¶
翠光湖西曰金光湖北曰潔水湖南曰迎陽湖中曰廣¶
明湖湖中積土石為山上搆庭殿曲屈環繞澄澄皆碧¶
窮極人間華麗(迷樓/記)¶
<pb:KR3k0054_WYG_006-8a>¶
北山有湖故老相傳云其下有居民徐公者常登嶺至¶
此處見湖水湛然有二人共博于湖間自稱赤松子安¶
期先生有一壺酒因酌以飲徐公徐公醉而寐其側比¶
醒不復見二人而宿草攅蕚其上家人以為死也喪服¶
三年服竟徐公方反今其處猶為徐公湖(鄭緝之東陽/記  以下諸)¶
(水/)¶
地者萬物之本原諸生之根菀也美惡賢不肖愚俊之¶
所生也水者地之血氣如筋脉之通流者也故曰水具¶
<pb:KR3k0054_WYG_006-8b>¶
材也何以知其然也曰夫水淖弱以清而好灑人之惡¶
仁也視之黑而白精也量之不可使概至滿而止正也¶
唯無不流至平而止義也人皆赴高已獨赴下卑也卑¶
也者道之室王者之器也而水以為都居凖也者五量¶
之宗也素也者五色之質也淡也者五味之中也是以¶
水者萬物之凖也諸生之淡也違非得失之質也是以¶
無不滿無不居也集于天地而藏于萬物產于金石集¶
于諸生故曰水神是以聖人之治于世也不人告也不¶
<pb:KR3k0054_WYG_006-9a>¶
户說也其樞在水(管/子)¶
水之為言演也隂化淖濡流施潜行也故其立字兩人¶
交一以中出者為水一者數之始兩人譬男女之隂陽¶
交物以一起也(春秋元/命苞)¶
所以立天地者水也夫水也者本也吐元氣發日月經¶
星辰而興(物理/論)¶
以何因緣有諸河水流于世間佛告比丘以有日故有¶
熱有熱故有炙有炙故有蒸有蒸故有汗濕以汗濕故¶
<pb:KR3k0054_WYG_006-9b>¶
一切山中汗流為水以成諸河¶
孔子曰夫水徧與諸生而無為也似徳其流也埤下裾¶
㧦必循其理似義其恍恍乎不淈盡似道其赴千仭之¶
谷不懼似勇主量必平似法盈不求概似正綽約微逹¶
似察以出以入就鮮潔似善化其萬折也必東似志是¶
故君子見大水必觀焉(荀/子)¶
堯郊天地祭神坐上有響誨堯曰水方至為害命子救¶
之堯乃作歌(古今/樂錄)¶
<pb:KR3k0054_WYG_006-10a>¶
舜之時共工振滔洪水以薄空桑(淮南/子)¶
蒙水瑞水也君乘土而王其政太平則蒙水出于山焉¶
(瑞應/圗)¶
王者盛徳之應洛水先溫九日乃寒五日變為五色(易/乾)¶
(鑿/度)¶
或問涉江渡海辟龍虵之道抱朴子曰道士不得已而¶
當游涉大川者皆先當于水次破雞子一枚以少許粉¶
雜香末合攪器中水以自洗洗濯則不畏風波蛟龍也¶
<pb:KR3k0054_WYG_006-10b>¶
又佩東海小童符及制水符蓬萊符皆却水中之百害¶
也天文大字有北帝書寫帛而帶之亦辟風波蛟龍水¶
蟲也(抱朴/子)¶
或問曰昔聞談昌或步行水上或久居水中以何法乎¶
抱朴子曰以葱涕和桂服如梧桐子大七丸日三服至¶
三年則能行水上也或食六戊符千日或以赤斑蜘蛛¶
及七重水馬以合馮夷水仙丸服之則亦可以居水中¶
(上/)¶
<pb:KR3k0054_WYG_006-11a>¶
夫齊之水道躁而復故其民貪麤而好勇楚之水淖弱¶
而精故其民輕果而賊越之水濁重而洎故其民愚疾¶
而垢秦之水泔最而稽&KR1657;滯而雜故其民貪戾罔而好¶
事晉之水枯旱而運&KR1657;滯而雜故其民諂諛葆詐巧佞¶
而好利燕之水萃下而弱沈滯而雜故其民愚戇而好¶
貞輕疾而易死宋之水輕勁而清故其民間易而好正¶
(管/子)¶
天下諸水有名丹者如南陽丹水之屬是也其中皆有¶
<pb:KR3k0054_WYG_006-11b>¶
丹魚常先夏至十日夜伺之丹魚于水側赤光上照赫¶
然如火也網而取之可得之得之雖多勿盡取也割其¶
血塗足下則可步行水上長居淵中矣(抱朴/子)¶
白水宜玉黑水宜砥(砥卓/石)青水宜碧赤水宜丹黄水宜¶
金清水宜龜汾水濛濁而宜麻濟水通和而宜麥河水¶
中濁而宜菽雒水輕利而宜禾渭水多力而宜黍漢水¶
重安而宜竹江水肥仁而宜稻平土之人慧而宜五榖¶
(淮南/子)¶
<pb:KR3k0054_WYG_006-12a>¶
夫五源之溪天下之至窮處也鼯吟而鼬啼且曉昏而¶
日映也蒼蒼踟蹰四顧而無有人聲雖然其土脉膏以¶
發其植物也兌以澤其清流四注無乏于濯溉其蘋草¶
之芼足以供祭也流光馳景却顧于斷蹊絶壑之下雲¶
雨之所出入也其石皴栗爛如赭霞蘤草之苦從風以¶
揚壟耕溪飲為力也佚而坐嘯行歌可以卒嵗(子華/子)¶
髙前之山其上有水焉甚寒而清帝臺之漿也飲之者¶
不心痛(山海/經)¶
<pb:KR3k0054_WYG_006-12b>¶
條管之水其中多器酸三嵗一成(未/詳)食之已癘(上/)¶
昆丘之上有赤泉飲之不老神宫有美泉飲之眠三百¶
嵗乃覺不死(括地/圖記)¶
西海之西有浮玉山山下有巨穴穴中有水其色若火¶
晝則通曨不明夜則照耀穴外雖波濤灌蕩其光不㓕¶
是謂隂火當堯世其光爛起化為赤雲丹輝炳映百川¶
恬澈游海者銘曰沉燃以應火徳之運(拾遺/記)¶
泰山之東有灃泉其形如井本體是石也欲取飲者皆¶
<pb:KR3k0054_WYG_006-13a>¶
洗心志跪而挹之則泉出如飛多少足用若或汚漫則¶
泉止焉葢神明之嘗志者也(搜神/記)¶
乘磯山下臨清川昔有漁父宿于川夜半聞水中有弦¶
歌之音宫商和暢清弄諧密(異/苑)¶
連州水三流有斟溪一日十溢十竭安寜州有潮泉一¶
日三溢三竭貴州城有漏汋一日百盈百涸應漏刻(王/韶)¶
(之始/興記)¶
沮渙二水波文皆若五色彼人多文章故一名繢水(述/異)¶
<pb:KR3k0054_WYG_006-13b>¶
(記/)¶
日南之南有淫泉之浦言其水浸淫從地而出成淵故¶
曰淫泉或言此水甘軟男女飲之則淫其水小處可濫¶
觴褰涉大處可方舟沿泝隨流屈直其水激石之聲似¶
人之歌笑聞者令人淫動故俗謂之淫泉(拾遺/記)¶
甜水去虞淵八十里有甜溪水味如蜜東方朔遊此水¶
得數斛以獻帝投水于井井水嘗甜而寒洗沭則肌理¶
柔滑(述異/記)¶
<pb:KR3k0054_WYG_006-14a>¶
陽泉在天餘山北清流數十步所涵草木皆化為石精¶
明堅勁其水所經之處物皆漬為石¶
澄永泉在滄洲九視山山下出泉濶百餘步亦名流水¶
渠雖泛金石終不沉故洲人欲渡此泉以瓦鐵為船舫¶
(並/上)¶
河東霍山有靈泉以供祭祀鼔動則泉流聲絶則水竭¶
(水經注○又述異記神泉出髙密瑯琊郡人或禱/祈求之則飛泉湧出清冷味甘人或汗之則便竭)¶
孟門始經禹鑿河中漱廣夾岸崇深傾崖返捍巨石臨¶
<pb:KR3k0054_WYG_006-14b>¶
危若墜復倚古之人有言水非石鑿而能入石信哉其¶
中水流交衝素氣雲浮往來遥觀者常若霧露沾人窺¶
深悸魂其水尚崩浪萬尋縣流千丈渾洪贔怒鼔若山¶
騰濬波顔叠迄于下口方知慎子下龍門流浮竹非司¶
馬之追也¶
南湘陂村村有圓水廣圓可二百步一邊煖一邊冷冷¶
處極清緑淺則見石深則無底煖處水白且濁𤣥素既¶
殊涼煖亦異厥名除泉其猶江乘之半湯泉也¶
<pb:KR3k0054_WYG_006-15a>¶
濕餘水出上谷居庸闗東溪之東岸有石室三層其户¶
牖扇扉悉石也葢古闗之候臺矣南則絶谷累石為闗¶
址崇墉峻壁非輕功可舉山岫層深側道褊狹林鄣邃¶
險路才容軌曉禽暮獸寒鳴相和羈官遊子聆之者莫¶
不傷思矣¶
絳水出絳山東至寒泉奮湧揚波北注縣流奔壑十一¶
許丈青崖若㸃黛素湍若委練望之極為竒觀矣¶
若耶溪東又有寒溪溪北有鄭公泉深及數丈冬温夏¶
<pb:KR3k0054_WYG_006-15b>¶
凉漢太尉鄭公𢎞宿居潭側因以名泉¶
有龍泉出允街谷泉眼之中水文成蛟龍或試撓破之¶
尋平成龍畜生將飲者皆畏避而走謂之龍泉(並/上)¶
吴故宫有香水溪西施浴處人呼脂粉塘古詩曰安得¶
香水泉濯郎衣上塵(述異/記)¶
長沙醴陵縣有小水有二人乘船取樵見岸下土穴中¶
水逐流出有新斫片木逐流下深山中有人跡異之乃相¶
謂曰可試如水中看何由爾一人便以笠自障入穴穴¶
<pb:KR3k0054_WYG_006-16a>¶
纔容人行數十步便開明朗然不異世間(搜神/記)¶
衡陽唐安縣東有畧塘塘有銅神往往銅聲激水水為¶
變緑作銅腥魚盡死¶
瀘水自朱提至僰道有赤水步道有黑水羊官水至嶮難¶
三津之阻行者苦之俗語曰楢溪赤水盤蛇七曲盤羊¶
烏櫳氣與天通(水經/注)¶
白帝城西江中有淫豫石冬出二十餘丈夏則没亦有¶
裁出焉江水東逕廣溪峽乃三峽之首也中有瞿塘黄¶
<pb:KR3k0054_WYG_006-16b>¶
龕二灘夏水囘復㳂泝所忌故行者歌之淫預或作艶¶
預亦作灔澦歌曰淫預大如馬瞿塘不可下淫豫大如¶
象瞿塘不可上淫預大如牛瞿塘不可流淫預大如襆¶
瞿塘不可觸金沙浮轉多桂浦忌經過(上/)¶
筑陽縣粉水源出房陵取其水為粉鮮潔異于餘水或¶
云蕭何夫人漬粉處也(南雍/州記)¶
樂城縣三原亭溪水清如鏡曩昔有得一死鮎者鬐大¶
五六圍一鬐輒得數十斛鮓此灣無所不容有人能食¶
<pb:KR3k0054_WYG_006-17a>¶
者常自譬腹如三原灣無所不容(永嘉/郡記)¶
有柘林水有梧桐水有桃枝水(上/)¶
新都縣有溫泉冬月未至數里遥見白氣如烟上下交¶
映狀如綺疏又有車輪雙轅形世人傳昔有玉女乘車¶
自投此泉人時見女子姿儀光麗往來倐忽人造泉一¶
有聲則沸從下出而不可止也(荆州/記)¶
湘水至清雖深五六丈見底了了然石子如樗蒱矢五¶
色鮮明白沙如霜雪赤岸如朝霞(並/上)¶
<pb:KR3k0054_WYG_006-17b>¶
樊山東有小谿夏時懷袖恒有寒氣故謂之寒谿(武昌/記)¶
東方有柴渚焉在齊國山山泉如井狀深不測至春時¶
雹從井中出出常敗五榖人常以林木柴塞則不出故¶
名為柴渚焉(𤣥中/記)¶
谷口去雲陽宫十里流潦沸騰飛泉灑激兩岸峭壁孤¶
竪横盤凛然凝沍毎入穴中朱明盛暑當晝蹔暄凉秋¶
晩候縕袍不煖所謂寒門也(雲陽/記)¶
沔陽縣州沼有鐵官又有渡水水有二源一曰清檢二¶
<pb:KR3k0054_WYG_006-18a>¶
曰濁檢有魚穴清水出&KR2518;濁水出鮒¶
梁鄒城西有籠水云齊孝婦誠感神明湧泉發於室内¶
潜以績籠覆之由是無負汲之勞及家人疑之待其出¶
而搜其室試發此籠而泉遂濆湧流漂居宇故名曰籠¶
水(續述/征記)¶
臨淄牛山下有女水齊人諺曰世治則女水流世亂則¶
女水竭慕容超時乾涸彌載及宋武北征而激洪流漬¶
(述異/記)¶
<pb:KR3k0054_WYG_006-18b>¶
滭發水今俗亦名妬女泉大如車輪水色青碧百姓祀¶
之婦人不得艶籹衣新綵臨之必興雨雹故云妬女即¶
介子推妹也(隋圖/經)¶
武都紫水有泥其色紫而粘貢之用封璽書故詔誥有¶
紫泥之美(隴右/記)¶
郡西南大溪之中有仙人洲昔梅真人上昇墜馬于此¶
洲故後名墜馬洲(建安/記)¶
苕溪在餘杭夾岸多苕花因得名(圖/經)¶
<pb:KR3k0054_WYG_006-19a>¶
臨城縣南四十里有葢山百許步有舒姑泉昔有舒女¶
與其父析薪于此泉女因坐牽挽不動乃還告家比還¶
唯見清泉湛然女母曰吾女好音樂乃作絃歌泉湧洄¶
流有朱鯉一雙今人作樂嬉戲泉故湧出(幽怪/録)¶
夷道縣句將山下有三泉傳云本無此泉居者皆苦逺¶
汲人人多賣水與之有一女子孤貧繿縷無以資易有¶
一乞人衣麤貌醜瘡痍竟體村人見之無不穢惡唯女¶
子獨加哀矜割飯飴之乞人食畢曰我感姬行善欲思¶
<pb:KR3k0054_WYG_006-19b>¶
相報為何所須女答曰何恩可報且今所須之物非君¶
能得因問所須女子曰正願此山下有水可汲乞人乃¶
取腰中書刀㓨山下三處即飛泉湧出因便辭去忽然¶
不見(上/)¶
古有尹公者善推候有異術鄉人王氏有女美質尹公¶
求之不得叱水來潮以溺其居至今日暮則風生水長¶
數尺號為尹公潮(御/覽)¶
長興吴山下有溪名吴山灣昔吴王送女至此有潮高¶
<pb:KR3k0054_WYG_006-20a>¶
三尺倒流七十里名吴王送女潮(西吴/記)¶
番禺記晨潮下晩潮上兩水相合謂之沓潮(唐詩云屯/門積日無)¶
(囘飈滄波不/歸成杳潮)¶
子產死家無餘財子不能葬國人哀之丈夫舎玦珮婦¶
人舎珠玉以賻之金銀珍寳不可勝計其子不受自負¶
土葬于邢山國人悉輦以沉之河因名金水(嫏環/記)¶
漢桓帝十三年西幸榆中東行代地洛陽大賈齎金貨¶
隨帝後行夜迷失道往投津長曰子封送之渡河賈人¶
<pb:KR3k0054_WYG_006-20b>¶
卒死津長埋之其子尋求父喪發冢舉尸資費一無所¶
損其子悉以金與之津長不受事聞于帝曰君子也即¶
名其津為君子濟(水經/注)¶
漢鄭𢎞為靈文鄉嗇夫行官京洛未至宿一埭埭名沈¶
釀於埭逢故舊友人四顧荒郊村落絶逺酤酒無處情¶
抱不伸乃以錢投水中依口而飲飲盡酣暢皆得大醉¶
因更為沈釀川(古今/注)¶
負局先生上吳山語下人曰吾欲還蓬莱山為汝曹下¶
<pb:KR3k0054_WYG_006-21a>¶
神水崖頭一旦有水白色流從石間來下服之多愈疾¶
(列仙/傳)¶
孫權赤烏八年遣校尉陳勲漕句容中道鑿破埋握得¶
一黑物無有首尾形如數百斛船長數百丈蠢蠢而動¶
有頃悉融液成汁時人莫能識得此之後獲泉源或謂¶
是水脉每至大旱餘瀆皆竭唯此巨流焉(異/苑)¶
吴太平二年長沙大饑殺人不可勝數孫權使趙達占¶
之云天地川澤相通如人四體鼻衂炙脚而愈今餘干¶
<pb:KR3k0054_WYG_006-21b>¶
水口暴起一洲形如鼈食彼郡風氣可祠而掘之權乃¶
遣人祭以太牢斷其背故老傳云饑遂止其水在饒州¶
餘干縣也(洽聞/記)¶
潯陽縣落星山澗有五松橋昔惠逺法師與殷仲堪席¶
澗談易于此而樹下泉湧號聰明泉(寰宇/記)¶
吴隱之罷郡見妻篋中有沉香一斤遂投石門内水中¶
後人謂之沉香浦亦曰投香浦(上/)¶
謝靈運與弟書聞惡谿道中九十九里有五十九灘王¶
<pb:KR3k0054_WYG_006-22a>¶
右軍遊此惡道歎其竒絶遂書突星瀨于石¶
范柏年謁宋明帝言及廣州貪泉因謂曰卿州復有此¶
否答曰梁州唯有文川武鄉㢘泉讓水曰卿宅何在曰¶
在㢘讓之間(南齊/書)¶
沛國劉璡行至吴謂人曰吾聞張融與陸慧曉並宅其¶
間有水此必有異味故命駕往酌而飲之曰飲此水則¶
鄙吝之萌盡矣(南/史)¶
齊范雲為始興至修仁水酌而飲之賦詩曰三楓何習¶
<pb:KR3k0054_WYG_006-22b>¶
習五渡何悠悠且飲修仁水不挹皆邪流¶
袁粲謂周旋曰昔一國中有水號曰狂泉國人飲之無¶
不狂者惟國君穿井而汲獨得不狂國人旣並狂反謂¶
國主之不狂為狂于是聚謀共執國主療其狂疾火艾¶
鍼藥畢具國主不任其苦于是到泉所酌泉而飲之飲¶
畢便狂君臣大小其狂若一衆乃歡然我既不狂難以¶
獨立比亦試飲此水矣(並/上)¶
竇熾字光成除原州刺史在州十載甚有政績州城北¶
<pb:KR3k0054_WYG_006-23a>¶
有泉水熾屢經游踐嘗與僚吏宴于泉側因酌水自飲¶
曰吾在此州唯當飲水而已及去職後人吏感其遺惠¶
每至此泉者莫不懷之(北/史)¶
嘗游趙州見栢人城北有一小水土人亦不知名後讀¶
城西門徐整碑云洦流東指衆皆不識吾按說文此字¶
古魄字也洦淺水貌此水漢來本無名矣直以淺貌目¶
之或當即以洦字名乎(顔氏/家訓)¶
　¶
<pb:KR3k0054_WYG_006-23b>¶
　¶
　¶
　¶
　¶
　¶
　¶
　¶
　廣博物志巻六¶
