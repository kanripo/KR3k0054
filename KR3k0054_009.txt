# -*- mode: mandoku-view; -*-
#+TITLE: 廣博物志
#+DATE: 2015-08-24 23:33:15.695368
#+PROPERTY: ID KR3k0054
#+PROPERTY: BASEEDITION WYG    
#+PROPERTY: JUAN 卷九
<pb:KR3k0054_WYG_009-1a>¶
欽定四庫全書¶
　廣博物志卷九¶
　　　　　　　　　　　　明　董斯張　撰¶
　　斧扆上(盤古氏至帝嚳止/)¶
丹壺書云皇次四世蜀山&KR0008;傀六世渾敦七世東户十¶
七世皇覃七世啟統三世吉夷四世九渠一世&KR0008;韋四¶
世大巢二世遂皇四世庸成八世凡六十有八世是為¶
因提之紀倉頡一世栢皇二十世中央四世大庭五世¶
<pb:KR3k0054_WYG_009-1b>¶
栗陸五世麗連十一世軒轅三世赫胥一世葛天四世宗¶
盧五世祝融二世昊英九世有巢七世朱襄三世隂康¶
二世無懐六世凡八十有八世是為禪通之紀可謂備¶
矣而又有鉅靈氏句强氏自句强而下次譙明氏次涿¶
光氏以次至次民氏總曰循蜚紀有號而無世自是而¶
上亦惟有九皇氏地皇氏天皇氏又上而乃有盤古氏¶
基之渾沌之説其言渾沌之初所謂上無復色下無復¶
淵為説甚繁非足貽訓故絀焉(路/史)¶
<pb:KR3k0054_WYG_009-2a>¶
太古之民皆夀盈易始三頭謂之合雄紀生子三世合¶
雄氏沒子孫相𫝊記其受命謂之叙命紀生子二世通¶
紀四姓男女衆多羣居連逋從强而行是謂連逋紀生¶
子一世通紀五姓是謂五姓紀天下羣居男女衆多各¶
有居方故號居方氏居方氏沒生子三十二世强弱相¶
迫中有神人提挺而治故號提挺氏提挺氏生子三十¶
五世通紀七十二姓故號通姓氏(古三墳齊合雄或作/合雒    授梁䇿云)¶
(皇雄大庭之/辟想指此)¶
<pb:KR3k0054_WYG_009-2b>¶
盤古垂死化身氣成風雲聲為雷霆左眼為日右眼為¶
月四肢五體為四極五嶽血液為江河筋脉為地里肌¶
肉為田土髪髭為星辰皮毛為草木齒骨為金石精髓¶
為珠玉汗流為雨澤身之諸蟲因風所感化為黎甿(元/氣)¶
(論為又五運歴年記云盤古之君龍首虵身噓為風雨/吹  雷電開目為晝閉目為夜死後骨節為山林腸為)¶
(江海血為淮瀆/毛髪為草木)¶
荆湖南北以十月十六日為盤古氏生日(路/史)¶
三一者上一眞帝之極中一眞皇之主下一眞王之妙¶
<pb:KR3k0054_WYG_009-3a>¶
天皇得極故上成皇極地皇得主故上成正一人皇得¶
妙故上成衆妙(靈寳/經)¶
天皇出於柱州即無外山也(遁甲開/山圖)¶
天皇九翼提名旋復(河圖括地象也九翼輔翼者九人/也提名䇿名  旋復言其變化)¶
天皇氏以獲為名以望為姓字子潤(路/史)¶
天皇於是斟元陳樞以立易威(春秋保/乾樞)¶
天皇之先與乾曜合元君有五期輔有三名(易通卦驗/注云君之)¶
(用事五行更王者亦有/五期三輔公卿大夫也)¶
<pb:KR3k0054_WYG_009-3b>¶
地皇出於雄耳龍門之嶽人皇出於刑馬山提地之國¶
(上/)¶
地皇姓鑑名嶽字子元人皇姓愷名胡洮字文生(洞神/經)¶
天皇氏以木王地皇氏以火紀(春秋命/厯序)¶
人皇氏駕六提羽乘雲祗車(見雒書寰宇/記作抵車悞)¶
人皇氏駕六蜚鹿政三百歳(春秋命/厯序)¶
人皇厭倦塵事乃授籙於五姓(真源/賦)¶
皇伯皇仲皇叔皇季皇少五姓同期俱駕龍號曰五龍¶
<pb:KR3k0054_WYG_009-4a>¶
(命歴序車真源賦云五/姓乘雲  而治天下)¶
昔者太極泮而渾敦氏職焉渾敦氏逸而有初三皇君¶
三皇射而二靈作二靈後乃有十紀其六在鉅靈氏之¶
前百七十有八姓其四在鉅靈氏之後三紀五十二姓¶
而疏仡之紀自黄帝始(路/史)¶
黄神氏或曰黄祙黄頭大腹出天參政(春秋命/厯序)¶
人皇沒&KR2629;神次之出於長淮駕六蜚羊(上/)¶
雲陽氏是謂陽帝葢處於河亦著甘泉以故黄帝以來¶
<pb:KR3k0054_WYG_009-4b>¶
大祀於甘泉(路/史)¶
蜀之為國肇自人皇其始有蠶叢帝拍䕶帝魚鳬帝(或/作)¶
(折䕶與伯雍者非寰/宇記作伯禽尤疎)最後乃得望帝杜宇寔為滿捍(揚/雄)¶
(蜀/紀)¶
執中涵和除日無歲無内而無外者渾沌氏之治也(莊/子)¶
冉相氏得其環中以隨成與物無終無始無幾無時曰¶
與物化者一不化者也此之謂真人(上/)¶
泰上成鳩之道一族用之萬八千歳增䂓不圓益矩不¶
<pb:KR3k0054_WYG_009-5a>¶
方(鶡冠/子)¶
次民氏是為次是氏(洛書摘亡辟注以次/是民為皇次屈非也)¶
几蘧氏之御天下也不治而不亂天下之人惟知母不¶
知父鶉居鷇飲而不求名譽晝則旅行夜則類處及其¶
死也槀舁風化而已命之曰知生之民(亢倉/子)¶
辰放氏是為皇次屈渠頭四乳駕六蜚麐出地郣而從¶
日月上下天地與神合謀古初之人卉服蔽體次民氏¶
沒辰放氏作時多隂風乃教民㩃木茹皮以禦風霜綯¶
<pb:KR3k0054_WYG_009-5b>¶
髮閐首以去靈雨而人從之命之曰衣皮之人¶
辰放六頭四乳在位二百五十年離光次之號曰皇談¶
鋭頭日角駕六鳯凰(春秋命歴序/  談一作譚)¶
東户氏之熈載也紹荒屯遺美好垂精拱黙而九寰以¶
承流當是之時禽獸成羣竹木遂長道上顔行而不拾¶
遺耕者餘餼宿之隴首其歌樂而無謡其哭哀而不聲¶
皆至徳之世也(子思子扈/户一作)¶
尊盧氏是為宗盧其立政也官天地府萬物革天下之¶
<pb:KR3k0054_WYG_009-6a>¶
故惟以幣行無所甚親無所甚疎抱德煬和以順天下¶
而世用寧焉治九十餘載位嵹臺之陽塟浮肺山之隂¶
有巢氏編槿而廬緝&KR0034;而扉(開山圖石門山在郎邪/昔有巢氏治此山南)¶
有巢氏駕六龍從日月是曰古皇龜龍効圖書畀於是¶
文成而天下治(有巢氏亦曰大/巢氏出世紀)¶
燧明之國不識晝夜上有燧木後世聖人遊於日月之¶
外以食救物至於南垂觀此燧木有鳥類鶚喙其枝則¶
火出取以鑽火號燧人氏燧人氏之時雒出四佐以代¶
<pb:KR3k0054_WYG_009-6b>¶
天理物乃大臣職命明繇政乎陞級畢旒辨乎方色(論/語)¶
(摘輔象云必有受稅俗注云受/税賦及徭役所宜必畢古通用)成博受乎古諸(都鄙/之事)隕¶
蓲錄乎延嬉(延長嬉福也蓋謂/祭祀蓲一作丘)四后職而天道平人事¶
理龍圖呈瑞龜字効靈於是占建而正方(定方名東西/南北是也)¶
握機矩表計寘指天以布躔而齊七政始注物蟲鳥獸¶
之名而通國之輕重以轉民之貲(管子云燧人以來未/有不以輕重而為天)¶
(下者/也)人滋反醇情欲蠢動好嗜外迫則冐禮而忘形以¶
賤其神乃制男子三十而取女子二十而歸(一云女二/十五逸禮)¶
<pb:KR3k0054_WYG_009-7a>¶
(本命篇云太古男五十而取女三十/而嫁中古男三十而室女二十而嫁)以息其民為之進¶
退以耻其凡是故父老而慈子夀而孝著之世姓而法¶
自是作禮繇此顯矣(禮記疏云禮有三起禮事/起於遂皇禮名起於黄帝)¶
遂人氏立傳敎之臺伏羲作十言之教神農頒時令黄¶
帝作厯法¶
倉帝史皇氏名頡姓侯岡龍顏侈哆四目靈光(廟碑云/倉頡天)¶
(生德於大聖四目靈光為百王作憲其銘曰穆穆聖倉/熹平六年立按春秋演孔圖及春秋元命苞叙帝王之)¶
(相云倉頡四目是謂並明顓帝戴干是謂崇仁帝俈戴/干是謂清明堯眉八彩是謂通明舜目重瞳是謂無景)¶
<pb:KR3k0054_WYG_009-7b>¶
(禹耳三漏是謂大通湯臂三肘是謂栁翼文王四乳是/謂含良武王&KR0008;齒是謂剛强不及人臣也故索靖草書)¶
(狀曰聖皇御世隨時之宜倉頡既王書契是為而世紀/乃言黄帝史官倉頡取象鳥迹始作文字紀其言動䇿)¶
(而藏之名曰/書契妄也)¶
栢皇氏姓栢名芝是為皇栢出摶日之陽駕六龍以木¶
紀德為而不有應而不求立於正陽之南¶
大庭氏之膺籙也適有嘉瑞三辰曽輝五鳳異色都于¶
曲阜故魯有大庭氏之庫昔者黄帝䄢於大庭之館兹¶
其所矣¶
<pb:KR3k0054_WYG_009-8a>¶
葛天氏葛天者權天也爰儗旋穹作權象故以葛天為¶
號(説文葛蓋也與&KR1534;皆音蓋而集韻蓋覆也居曷切蓋/曷盍古通用故曷旦作盍旦渇碣本從盍堨&KR0008;一從)¶
(蓋䡷礚壒&KR3059;一皆/從葛世不知爾)¶
啟統氏别無攷見獨起居舎人張衡運紹紀若通載有¶
之而乃序之尊盧氏之後觀衡自言歷觀四部古人圖¶
籙其亦有所取矣(路/史)¶
祝誦氏(庸誦古通用一作頌故禮庸鍾容/磬及漢書為容皆作頌有以也)一曰祝龢(見/金)¶
(樓/子)是為祝融氏(祝斷也化而裁之之謂陸佃解月令説/云木發而榮之金蓐而収之火祝而融)¶
<pb:KR3k0054_WYG_009-8b>¶
(之水𤣥而㝠之蓋融而熟之火也王按陳晦伯所引兼/明書謂燧人女媧祝融俱覇而不  説甚不經備錄之)¶
(以俟/攷)¶
祝融棲神於衡阜虞帝登仙於蒼梧赫胥曜迹於潛山¶
黄帝飛輪於鼎湖(仙傳/拾遺)¶
無懷氏之撫世也以道存心以德安刑過而不悔當而¶
不揄富世之人甘其食樂其俗安其居而重其生意恙¶
不堅於色堅白不刑於心而漸毒不萌於動世用太平¶
鳳凰降龜龍閣風雨節而寒暑時於是陞中泰山以宗¶
<pb:KR3k0054_WYG_009-9a>¶
天禪云云以復墜勒石昭示而天下益趣於文矣(見管/子大)¶
(戴禮/史記)¶
赫蘇氏是為赫胥¶
天生蒸民而樹之君所以對揚天休司牧黔首攝提合¶
雒以前栗陸麗連之外書契不傳無得稱也(梁元帝荅/王僧辨書)¶
予述此書自遂人而下益詳遂人而上雖復著之有不¶
得而詳者若夫上之號氏世姓多得之外書如風俗通¶
之列僊氏始學篇之卷須氏皆誕繆無鞅者也又有得¶
<pb:KR3k0054_WYG_009-9b>¶
以僅存者如氏譜之吉夷氏莊子之冉相氏狶韋氏皇¶
覽之巫常氏王潛夫之神民氏子思子之東户氏亢倉¶
子之几蘧氏風俗通之帝疇氏和蒐史之太蒐氏鬼蒐¶
氏命歷序之黄神氏&KR2629;神氏辰放氏皇談氏然皆不得¶
考其上下獨夏后氏之書注山水之所自多有諧其號¶
氏者豈其人之所自出而迹之所麗邪(路史如按羅氏/所載  神民氏)¶
(大隗氏鉅靈氏朗陵陳/晦伯駁之極當不更錄)¶
三皇者何謂也謂伏羲神農燧人也或曰伏羲神農祝¶
<pb:KR3k0054_WYG_009-10a>¶
融也禮曰伏羲神農祝融三皇也謂之伏羲者何古之¶
時未有三綱六紀民人但知其母不知其父能覆前而¶
不能覆後臥之詓詓起之吁吁饑即求食飽即棄餘茹¶
皮飲血而衣皮韋於是伏羲仰觀象於天俯察法於地¶
因夫婦正五行始定人道畫八卦以治下下伏而化之¶
故謂之伏羲也謂之神農何古之人民皆食禽獸肉至¶
於神農人民衆多禽獸不足於是神農因天之時分地¶
之利制耒耜教民農作神而化之使民宜之故謂之神¶
<pb:KR3k0054_WYG_009-10b>¶
農也謂之燧人何鑽木燧取火教民熟食養人利性避¶
臭去毒謂之燧人也謂之祝融何祝者屬也融者續也¶
言能屬續三皇之道而行之故謂祝融也五帝者何謂¶
也禮曰黄帝顓頊帝嚳帝堯帝舜五帝也黄帝中和之¶
色自然之性萬世不易黄帝始作制度得其中和萬物¶
常存故稱黄帝也謂之顓頊何顓者專也頊者正也能¶
專正天人之道故謂之顓頊也謂之帝嚳者何也嚳者¶
極也言其能施行窮極道德也謂之堯者何堯猶嶤嶤¶
<pb:KR3k0054_WYG_009-11a>¶
也至髙之貌清妙髙逺優游博衍衆聖之主百王之長¶
也謂之舜者何舜猶僢僢也言能推信堯道而行之三¶
王者何謂也夏殷周也夏者大也明當守持大道殷者¶
中也明當為中和之道也聞也見也謂當道著見中和¶
之為也周者至也宻也道德周宻無所不至也(白虎/通)¶
三皇禪於繹五帝禪於亭三王禪於梁父(風俗/通)¶
含文嘉記虙戲燧人神農伏者别也變也戲者獻也法¶
也伏羲始别八卦以變化天下天下法則咸服貢獻故¶
<pb:KR3k0054_WYG_009-11b>¶
曰伏羲也燧人始鑽木取火炮生為熟令人無復腹疾¶
有異於禽獸遂天之意故曰遂人也神農神者信也農¶
者濃也始作耒耜教民耕種美其衣食德濃厚若神故¶
為神農也尚書大傳説遂人為遂皇伏羲為戲皇神農¶
為農皇也遂人以火紀火太陽也陽尊故託遂皇於天¶
伏羲以人事紀故託戲皇於人蓋天非人不因人非天¶
不成也神農悉地力種㯏疏故託農皇於地天地人道¶
備而三五之運興矣黄帝始制冠冕垂衣裳上棟下宇¶
<pb:KR3k0054_WYG_009-12a>¶
以避風雨禮文法度興事創業黄者光也厚也中和之¶
色德四季與地同功故先黄以别之也顓者專也頊者¶
信也言其承易文之以質使天下蒙化皆貴貞慤也嚳¶
者考也成也言其考明法度醇美嚳然若酒之芬香也¶
堯者髙也饒也言其隆興煥炳最髙明也推行道德舜¶
者推也循也言其循堯緒也(風俗/通)¶
太昊宅東少昊宅西炎帝居南顓帝居北(路/史)¶
太昊伏羲氏(昊本作&KR0034;按太昊幣文作/昊又作奭奭並太昊字)方牙一曰蒼牙¶
<pb:KR3k0054_WYG_009-12b>¶
(通卦驗云遂皇出握機矩表計寘而其刻曰蒼牙通靈/昌之成謂伏羲也説者以為文王非按雷吏有蒼牙所)¶
(謂蒼牙/利鋒者)風姓(孔演明道經云燧皇在伏羲前風姓始王/天下是伏羲因燧皇之姓矣三墳書言因)¶
(風而生為風姓鄧氏姓書云東方之帝木能生風故為/姓豈其然哉予固謂上世嘗有風國因為姓爾故帝後)¶
(有風后風國之後蓋久而後得之/𤣥女經云禹問風后知其後云)是為春皇包羲(世多/作庖)¶
(犧轉/失)亦號天皇人帝皇雄氏(一作熊並音𢎞世/紀云一作雄皇)蒼精之¶
君也(見鄭禮記注梁武祠像碑云伏羲/蒼精始造工業畫卦結繩以理)母華胥孕十有¶
二嵗以十月四日降神(帝系譜云人定時生孝經河圖/云伏羲在亥得人定之應張説)¶
(文衍文符歷序謹以十六年八月端五赤光照室/之夜皇雄成紀之辰是以為八月五日矣非也)得亥¶
<pb:KR3k0054_WYG_009-13a>¶
之應故謂曰嵗(或曰伏羲即木帝故曰嵗十有二年而/生也木生丁亥十月在亥復得亥時其)¶
(符皆/至)¶
庖犧生成紀神農生石穴黄帝生夀丘顓頊生若水帝¶
堯生石乳武王生元氏(帝王/世紀)¶
天皇伏羲氏䇿辭曰昔在天皇居於君位咨於將咨於¶
相咨於民垂皇䇿辭皇曰惟我生無道承父居方三十¶
二易草木上升君位我父燧皇歸世未降河圖生民結¶
繩而無不信於末甲八太七成三十二易草木惟我老¶
<pb:KR3k0054_WYG_009-13b>¶
極時生人衆多羣蟲聚欲相吞害惟天至仁於草生月¶
天雨降河龍馬負圖神開我心子其未生我畫八卦自¶
上而下咸安其居後二成二十二易草木皇曰命子襄¶
居我飛龍之位主我圖文代我咨於四方上下無或私¶
襄曰咸若咨衆之辭君無念哉後一易草木皇曰命子¶
英居我潛龍之位主我隂陽甲厯咨於四方上下無或¶
差英曰依其法亦順君無念哉皇曰無為後二十二易¶
草木昊英氏進厯於君曰厯起甲寅皇曰甲日寅辰乃¶
<pb:KR3k0054_WYG_009-14a>¶
鳩衆於傳教臺告民示始甲寅易二月天皇升傳教臺¶
乃集生民后女媧子無(闕/)¶
之右上相共工下相皇桓飛龍朱襄氏潛龍昊英氏居¶
君左右栗陸氏居北赫胥氏居南昆連氏居西葛天氏¶
居東隂康氏居下九州之牧各統其人羣居於外皇曰¶
咨予上相共工我惟老極無為子惟扶我王道咨告於¶
民俾知甲歷日月嵗時自兹始無或不記子勿怠共工¶
曰工居君臣之位無有勞君其念哉皇曰下相皇桓我¶
<pb:KR3k0054_WYG_009-14b>¶
惟老極無為子惟扶我正道撫愛下民同力咨告於民¶
俾知甲歷日月嵗時自兹始無或不記子其勿怠桓曰¶
居君臣之位無有勞君其念哉皇曰栗陸子居我水龍¶
之位主養草木開道泉源無或失時子其勿怠陸曰竭¶
力於民君其念哉皇曰大庭主我屋室視民之未居者¶
喻之借力同搆其居無或寒凍庭曰順民之辭皇曰隂¶
康子居水土俾民居處無或漂流勤於道逹於下康曰¶
順君之辭皇曰混沌子居我降龍之位惟主於民皇曰¶
<pb:KR3k0054_WYG_009-15a>¶
昆連子主我刀斧無俾野獸犧虎之類傷殘生命無俾¶
同類大力之徒敺逐微弱子其伏之連曰專主兵事君¶
無念哉皇曰四方之君咸順我辭則世無害惟愛於民¶
則位不危皇曰子無懷安惟安於民民安子安民危子¶
危子其念哉(三/墳)¶
庖犧所都之國有華胥之洲神母遊其上有青虹繞神¶
母久而方㓕即覺有娠歴十二年而生庖犧長頭修目¶
龜齒龍唇眉有白毫鬚垂委地(拾遺記○按開山圖曰/仇夷山四絶孤立伏羲)¶
<pb:KR3k0054_WYG_009-15b>¶
(生/處)¶
伏羲自有句而應世故又曰有句氏(句即庖乃國名蓋/其始迹之地其後)¶
(復封之故潛夫論太昊之後有庖國以姓今庖水在山/陽平樂而帝墓又在山陽則其故迹無疑也後世弗知)¶
(謂為庖厨已失大妄而班/志更以為炮鄙陋甚矣)¶
伏虙羲戲字義皆同史傳或謂伏牛乘馬因號伏犧取¶
犧牲以充庖因號庖犧最為鄙妄按莊周等古書皆作¶
虙戲無作羲者且伏羲古或用羲而犧牛之字未有用¶
戲者况伏豈得為服御字乎故世紀云後世音繆或謂¶
<pb:KR3k0054_WYG_009-16a>¶
伏犧或作虙儀皆失其㫖然史傳一書元有異辭予攷¶
古書獨禮緯含文嘉云伏者别也羲者獻也斯為最近¶
王莽傳立斗獻亦音為羲謂北斗之魁標若勺形然集¶
韻亦同稀勺而禮器之羲尊乃周禮之獻尊則知羲獻¶
在古同義而叔獻之為叔戲有以也(潛夫論云伏/羲世號太皥)¶
廣成子以靈飛六甲籙八卦鎮方籙及卜法授伏羲(眞/源)¶
(賦/)¶
伏羲生於仇夷長於起城¶
<pb:KR3k0054_WYG_009-16b>¶
伏羲氏之王天下也枕石寢繩殺秋約冬(文/子)¶
伏羲作造六峜以迎隂陽作九九之數以合天道而天¶
下化之(管/子)¶
伏羲禪於伯牛鑽木作火(河圖挺/佐輔)¶
伏羲舉六佐以自䇿命金提&KR0008;俗指苫蓋謹窖臧視之¶
未居者借力成之以靖敷民命鳥明建方泭窽木絶港¶
道以濟不通奠八方旌九位而分九土命視冐為貹志¶
災惡察虛實居百䞈以平民(摘輔象曰鳥明主/建福視墨主災惡)命紀侗¶
<pb:KR3k0054_WYG_009-17a>¶
中職定於中邦(二八目作紀通宋均/云為田主主内職)仲起司陸(均云主/平地一)¶
(作司/陽)陽侯司海(宋𠂻云陽侯伏羲之/臣葢大江之神者)六佐職而天地位¶
隂陽得¶
伏戲女媧不設法度而以至德遺於後世何則至虚無¶
純一而不&KR2933;喋苛事也(淮南/子)¶
伏羲始作媒以交男女作介以交朋友女媧始作巫祝¶
以交神人神農始作儈以通衒售軒轅始作保以通假¶
貸少昊始作謁以通君臣夏禹始作譯以通夷夏¶
<pb:KR3k0054_WYG_009-17b>¶
女皇氏㚿媧雲姓(按洞神經伏羲姓風女媧姓雲號女/皇名媧葢古聖人有不相襲以知書)¶
(傳所言女媧風姓止本伏/羲言之不知其嘗更也)一曰女希(世紀云虵身人首/一曰女希是為女)¶
(皇而姓書希氏出於伏羲風俗通亦/云女媧伏希之妹知羲希古通用)虵身牛首宣髪(𤣥/中)¶
(記云伏羲龍身女蝸虵軀列子以為皆虵身牛首虎鼻/故曹植贊女媧云二皇牛首虵形葢人之形目有同乎)¶
(物者今相家者流取象禽獸之形體者是矣非真首牛/而身虵也王充云世圖女媧為婦人形斯得之矣至陶)¶
(𢎞景遂疑佛氏地獄中有所謂牛頭/阿旁者為是三皇五帝尤可怪笑)太昊氏之女弟出¶
於承匡生而神靈亡景亡&KR1943;少佐太昊禱於神祈而為¶
女婦正姓氏職昬因通行媒以重萬民之判是曰神媒¶
<pb:KR3k0054_WYG_009-18a>¶
女媧申祠祝而枚占之曰吉詞曰昭昭九州日月代極¶
平均土地合和萬國¶
俗説天地開闢未有人民女媧搏黄土作人劇務力不¶
暇供乃引繩於泥中舉以為人故富貴者黄土人也貧¶
賤者縆也(風俗/通)¶
徃古之時四極廢九州裂天不兼覆地不周載火爁炎¶
而不㓕水浩洋而不息猛獸食顓民鷙鳥攫老弱於是¶
女媧鍊五色石以補蒼天斷鼇足以立四極殺黒龍以¶
<pb:KR3k0054_WYG_009-18b>¶
濟冀州積蘆灰以止淫水蒼天補四極正淫水涸冀州¶
平狡蟲死顓民生背方州抱圓天和春陽夏殺秋約冬¶
枕方寢繩隂陽之所壅沈不通者竅理之逆氣戾物傷¶
民厚積者絶止之當此之時卧倨倨興盻盻一自以為¶
馬一自以為牛其行蹎蹎其視瞑瞑侗然皆得其和莫¶
知所由生浮游不知所求魍魎不知所徃當此之時禽¶
獸蝮虵無不匿其𤓰牙藏其螫毒無有攫噬之心考其¶
功烈上際九天下契黄壚名聲被後世光暉重萬物乘¶
<pb:KR3k0054_WYG_009-19a>¶
雷車服駕應龍驂青虬援絶瑞席蘿圖黄雲絡前白螭¶
後奔蛇浮游消搖道鬼神登九天朝帝於靈門宓穆休¶
於太祖之下然而不彰其功不揚其聲隱眞人之道以¶
從天地之固然何則道德上通而智故消㓕也(淮南子/)¶
女媧尚白神農赤黄帝黒少昊白髙陽赤髙辛黒唐白¶
虞赤(論語/疏)¶
炎帝神農氏姓伊耆(一作祈世以為堯姓非也熊安云/伊耆氏即神農詳詩禮正義集韻)¶
(作帆云古天子/號葢誤當作帆)名軌(見春秋鉤/命訣註)一曰石年(見春秋命歷/序  或作耳)¶
<pb:KR3k0054_WYG_009-19b>¶
(訛/)¶
神農生三辰而能言五日而能行七朝而齒具三嵗而¶
能知稼穡般戲之事(元命/苞)¶
神農作耒耜地應以醴泉堯德匪懈醴泉出(禮/緯)¶
人皇神農氏政典曰惟天生民惟君奉天惟食喪祭衣¶
服教化一歸於政皇曰惟我生無德咸若古政嗟爾四¶
方之君有官有業乃子乃父乃兄乃弟無亂於政昔二¶
君始皇未有書契結繩而治交易而生亦惟歸政昔¶
<pb:KR3k0054_WYG_009-20a>¶
在天皇肇修文教始畫八卦明君臣民物隂陽兵象以¶
代結繩之政出言惟辭制器惟象動作惟變卜筮惟占¶
天皇氏歸氣我惟代政惟若古道以立政皇曰正天時¶
因地利惟厚於民民惟邦本食惟民天農不正食不豐¶
民不正業不專惟民有數惟食有節惟農有教林林生¶
人無亂政典政典曰君正一道二三凶臣正一德有常¶
吉時正惟四亂時不植氣正惟和氣亂作癘官正惟百¶
民正惟四色正惟五惟質惟良病正四百四藥正三百¶
<pb:KR3k0054_WYG_009-20b>¶
六十五過數乃亂而昬而毒道正常過政反僻刑正平¶
過政反私禄正滿過政反侈禮正度過政反僣樂正和¶
過政反流治正簡過政反亂喪正哀過政反遊干戈正¶
亂過政反危市肆正貨過政反邪譏禁正非過政失用¶
皇曰嗟爾有官有業乃子乃父乃兄乃弟咸若我辭一¶
歸於正皇曰君相信任惟正相君輔位惟忠相官統治¶
惟公官相代位惟勤民官撫愛惟仁官民事上惟業父¶
無不義厥子惟孝兄無不友厥弟惟恭夫不游妻不淫¶
<pb:KR3k0054_WYG_009-21a>¶
師不怠教不失刑者形也形爾身道者導也導爾志禮¶
者制也制爾情樂者和也和爾聲政者正也正其事(三/墳)¶
神農虛素以公希聲若退樂與政為政樂與治為治是¶
故威厲而不試謂賞在於成民之生賞誠設矣然施於¶
人而天下化謂政亡有棄法而成治法誠立矣然刑罰¶
不施於人而俗善後其身而先外其身而民其神不國¶
其鬼不神亡隅亡適而天下正南交北幽三危暘谷偎¶
僾之人靡不戾止天不牟其道地不愛其寶故黄龍川¶
<pb:KR3k0054_WYG_009-21b>¶
泳丹渠先産風不鳴條雨不破蒯(路/史)¶
神農伐土㽨穢燒&KR0008;埩野以教天下播種(淮南/子)¶
神農之世公耕而食婦織而衣(商/子)¶
神農修德而夙沙至夏禹焚戈甲而夷人附(崔融四/鎮議)¶
神農憔悴堯痩臞舜黴黒禹胼胝(淮南/子)¶
宰我問於孔子曰昔者予聞諸榮伊令黄帝三百年請¶
問黄帝者人邪抑非人邪何以至於三百年乎孔子曰¶
黄帝少典之子也曰軒轅生而神靈弱而能言㓜而慧¶
<pb:KR3k0054_WYG_009-22a>¶
齊長而敦敏成而聰明治五氣設五量撫萬民度四方¶
教熊羆貔豹虎以與赤帝戰於版泉之野三戰然後得¶
行其志黄帝黼黻衣大帶黼裳乘龍扆雲以順天地之¶
紀幽明之故死生之説存亡之難時播百榖草木故教¶
化淳鳥獸昆蟲厯離日月星辰極畋土石金玉勞心力¶
耳目節用水火材物生而民得其利百年死而民畏其¶
神百年亡而民用其教百年故曰三百年宰我請問帝¶
顓頊孔子曰顓頊黄帝之孫昌意之子也曰髙陽洪淵¶
<pb:KR3k0054_WYG_009-22b>¶
以有謀疏通而知事養材以任地履時以象天依鬼神¶
以制養治氣以教民潔誠以祭祀乘龍而至四海北至¶
於幽陵南至於文趾西濟於流沙東至於蟠木動靜之¶
物大小之神日月所照莫不祗勵宰我曰請問帝嚳孔¶
子曰𤣥囂之孫蟜極之子也曰髙辛生而神靈自言其¶
名博施利物不於其身聰以知逺明以察微順天之義¶
知民之急仁而威恵而信修身而天下服取地之財而¶
節用之撫教萬民而利誨之厯日月而迎送之明鬼神¶
<pb:KR3k0054_WYG_009-23a>¶
而敬事之其色郁郁其德嶷嶷其動也時其服也士春¶
夏乘龍秋冬乘馬黄黼黻衣執中而獲天下宰我曰請¶
問帝堯孔子曰髙辛之子也曰放勲其仁如天其知如¶
神就之如日望之如雲富而不驕貴而不豫黃黼黻衣¶
丹車白馬伯夷主禮龍䕫教舞舉舜彭祖而任之四時¶
先民治之流共工於幽州以變北狄放驩兠於崇山以¶
變南蠻殺三苖於三危以變西戎殛鯀於羽山以變東¶
夷其言不貳其德不回宰我曰請問帝舜孔子曰蟜牛¶
<pb:KR3k0054_WYG_009-23b>¶
之孫瞽叟之子也曰重華好學孝友聞於四海陶家事¶
親寛裕温良教敦而知時畏天而愛民恤逺而親親承¶
受大命依於倪皇叡明通知為天下王使禹敷土主明¶
山川以利於民使后稷播種務勤嘉榖以作飲食羲和¶
掌歴敬授民時使益行火以辟山萊伯夷主禮以節天¶
下䕫作樂以歌籥舞和以鍾鼓臯作士忠信疏通知民¶
之情契作司徒教民孝友敬政率經其言不惑其德不¶
慝舉賢而天下平宰我曰請問禹孔子曰髙陽之孫鯀¶
<pb:KR3k0054_WYG_009-24a>¶
之子也曰文命敏給克濟其德不回其仁可親其言可¶
信聲為律身為度稱以上士亹亹穆穆為綱為紀廵九¶
州通九道陂九澤度九山為神主為民父母左凖繩右¶
䂓矩履四時據四海平九州戴九天明耳目治天下(大/戴)¶
(禮/)¶
黄帝有熊氏(或作/雄)姓公孫(初姓後改姬馬總以來/多沒其公孫者非也)名荼¶
(河圖挺輔佐云黄帝告天老曰荼昔夢兩龍以白圖授/予天老曰河有河圖洛有龜書天其授帝圖乎帝乃齋)¶
(徃河洛有大魚泝流而泛白圖帝跪授荼古舒字或作/余故世本云伯余製衣裳淮南子伯余之初作衣許注)¶
<pb:KR3k0054_WYG_009-24b>¶
(亦云黄帝名氷黄帝經序及難/經疏乃云黄帝名全字轉訛)一曰軒(河圖握樞云黄/帝名軒北斗黄)¶
(神之精孝經鉤命訣云附寶出降大靈生帝軒注軒黄/帝名故文選言登封降禪齊德黄軒牽秀云邈矣帝軒)¶
(尚書中候云黄帝提象又云黄帝巡洛龜書赤文成字/象軒而論語撰者亦有軒知地利九牧昌教之語是黄)¶
(帝名惟曰軒/不曰軒轅)軒之字曰𤣥律(見黄帝經序及難經疏按/𤣥星謂之𤣥軒廣韻九合)¶
(内志文云竹受氣於𤣥軒之宿是矣然則名軒而字𤣥/軒理或然也山海經帝律生帝鴻則帝之字律尤信)¶
軒轅出自有熊之國母曰昊樞以戊己之日生故以土¶
德稱王也時有黄星之祥考定歴紀始造書契服冕垂¶
衣故有袞龍之頌變乘桴以造舟楫水物為之祥踴滄¶
<pb:KR3k0054_WYG_009-25a>¶
海為之恬波泛河沉璧有澤馬羣鳴山車滿野吹玉律¶
正璇衡置四史以正圖籍使九行之士以統萬國九行¶
者孝慈文信言忠恭勇義以觀天地以祠萬靈亦為九¶
德之臣薰風至真人集乃厭世於昆臺之上留其冠鼎¶
湖之極峻處也立館於其下帝以神金鑄器皆銘題及¶
昇遐後羣臣觀其銘皆上古之字多磨㓕缺落詔使百¶
辟羣臣受德教者先列珪玉於蘭蒲席上然沉榆之香¶
舂雜寶為屑以沉榆之膠和之為泥以塗地分别尊卑¶
<pb:KR3k0054_WYG_009-25b>¶
華戎之位也(拾遺記○又河圖握樞云附寶生軒轅胸/有文曰黄帝子○五行書又云以戊子日)¶
(生○又路史云符寶孕一十有四/月而生帝於夀丘生而紫炁充房)¶
地皇軒轅氏政典曰嗟爾天師俌相正五百官士子農¶
夫商人工技咸若我言政典曰國無邪教市無淫貨地¶
無荒土官無濫士邑無遊民山不童澤不涸其正道至¶
矣正道至則官有常職民有常業父子不背恩夫婦不¶
背情兄弟不去義禽獸不失長草木不失生政典曰方¶
圓角直曲斜凹凸必有形逺近髙下長短疾緩必有制¶
<pb:KR3k0054_WYG_009-26a>¶
寒暑燥濕風雨逆順必有時金木水火土石羽毛必有¶
濟布帛桑麻筋角齒革必有用百官器用必有制聖人¶
治天下權以聚財財以施智智以傗賢賢以輔道道以¶
統下下以事上上以施仁仁以保位位以制義義以輔¶
禮禮以制情情以敦信信以一德德以明行行以崇教¶
教以歸政政以崇化化以順性性以存命命以保生生¶
以終夀皇曰岐伯天師爾司日月星辰隂陽厯數爾正¶
爾考無有差貸先時者殺不及時者殺爾惟戒哉皇曰¶
<pb:KR3k0054_WYG_009-26b>¶
后土中正爾識山川草木蟲魚鳥獸爾掌爾察無亂田¶
制以作田訟爾惟念哉皇曰龍東正爾分爵禄賢智爾¶
咨爾行無掩大賢以恡財無庇惡德以私賞皇曰融南¶
正爾平禮服祭祀爾正惟無亂國制以僣上無廢祀事¶
以簡恭爾惟念哉皇曰太封西正爾分干戈刑法爾掌¶
爾平皇曰太常北正爾居田制民事爾訓爾均百工惟¶
良山川爾圖爾惟勤恭哉皇曰天師俌相五正百官士¶
子農夫商人工技咸順我言終身於休(三/墳)¶
<pb:KR3k0054_WYG_009-27a>¶
子貢問孔子曰古者黄帝四面信乎孔子曰黄帝取合¶
己者四人使治四方不謀而親不約而成大有成功此¶
之謂四面也(尸/子)¶
黄帝以雷精起(河/圖)¶
黄帝之初養性養民不好戰伐而四帝各以方色稱號¶
邊城日驚介胄不釋黄帝歎曰君危於上民安於下主¶
失於國其臣再嫁厥病之由非養㓂耶今處民氓之上¶
而四盗亢衡遞震予師於是遂即營壘以㓕四帝向令¶
<pb:KR3k0054_WYG_009-27b>¶
黄帝不龍驤虎變而與俗同道則其民亦嫁於四帝矣¶
(蔣子萬機論共青帝太皥後赤帝/神農後白帝  工後黒帝葛天後)¶
黄帝即位十有五年喜天下戴已養正命娛耳目供鼻¶
口燋然肌色皯黣昬然五情爽惑黄帝乃喟然讚曰朕¶
之過淫矣養一己其患如此治萬物其患如此於是放¶
萬機舍官寢去直侍徹鍾懸减厨膳退而閒居大庭之¶
館齊心服形三月不親政事晝寢而夢游於華胥氏之¶
國華胥氏之國在奄州之西台州之北不知斯齊國㡬¶
<pb:KR3k0054_WYG_009-28a>¶
千萬里葢非舟車足力之所及神游而已其國無帥長¶
自然而已其民無嗜欲自然而已不知樂生不知惡死¶
故無夭殤不知親己不知疎物故無愛憎不知背逆不¶
知向順故無利害都無所愛惜都無所畏忌入水不溺¶
入火不熱斫撻無傷痛指擿無痟癢乘空如履實寢虛¶
若處牀雲霧不硋其視雷霆不亂其聽美惡不滑其心¶
山谷不躓其歩神行而已黄帝既寤悟然自得召天老¶
力牧太山稽告之曰朕閒居三月齋心服形思有以養¶
<pb:KR3k0054_WYG_009-28b>¶
身治物之道弗獲其術疲而睡所夢若此今知至道不¶
可以情求矣朕知之矣朕得之矣而不能以相告若矣¶
又二十有八年天下大治㡬若華胥氏之國而帝登遐¶
百姓號之二百餘年不輟(列/子)¶
黄帝之治天下也其民不引而來不推而徃不使而成¶
不禁而止故黄帝之治也置法而不變使民安其法者¶
也(管/子)¶
黄帝巾几銘曰予居民上搖搖恐夕不至朝惕惕恐朝¶
<pb:KR3k0054_WYG_009-29a>¶
不及夕兢兢慄慄日慎一日人莫躓於山而躓於垤¶
黄帝作輿几之箴以警晏安作金几之銘以戒逸欲(帝/王)¶
(世/紀)¶
振䕫鼓載龍旗天則𤣥女授符帝則黄神降斗斯乃軒¶
轅氏之所以除人害也(崔融啟/母廟碑)¶
黄帝命知命糾俗天老籙教力牧準斥鵊治决法五聖¶
道級闚紀補闕地典州絡七輔得而天地治神明至(門/紀)¶
(即陶潛賢輔録中窺紀也論語摘輔象七輔有風后而/無鵊治世紀云黄帝以風后為上台與天老五聖為三)¶
<pb:KR3k0054_WYG_009-29b>¶
(公其餘知命規紀地典力牧常先封胡孔甲等或為師/或為將非一人也故張衡云方將師天老而友地典漢)¶
(志隂陽有地典六篇鵊治子一篇封胡五篇力牧十五篇/風后十三篇鬼容蓲三篇及容成隂道天老雜子隂道皆)¶
(黄帝臣○補闕博物志作/變復凖斥博物志作淮斥)¶
黄帝申命封胡以為丞鬼容蓲為相力牧為將而周昌¶
輔之大山稽為司徒庸光為司馬恒先為司空建九法¶
七相翌而下服度風后善乎伏戲之道以為當天而配¶
上台桓常審乎地利以為常平於是地獻草木乃述耕¶
種之利奢比辨乎東以為土師而平春種角榖論賢列¶
<pb:KR3k0054_WYG_009-30a>¶
爵勸耕饁禁伐厲庸光辨乎南以為司徒而正夏種芒¶
榖修馳戒僇發宿臧靜居農以戒力以宛夏功種房榖¶
以應戊己之方大封辨乎西以為司馬玩巽禽種蓫榖¶
収榖薦祖組甲厲兵戒什伍以從事后土辨乎北以之¶
李行冬斷罪種稜榖劋箭伐木乃勞農始獵殺帝處中¶
央而政四國分八節以紀農功命天中建皇極乃命史¶
甲作戒盤盂籩豆奩鏡劔履輿席市杖户牖弓矛一著¶
銘詩以彌縫其闕(黄帝又有臣常山封鴻又/鄧伯温者及蚩尤氏轉戰)¶
<pb:KR3k0054_WYG_009-30b>¶
黄帝立四面堯舜得伯陽續耳然後成(吕氏/春秋)¶
傳記黄帝以車戰蚩尤以騎戰蚩尤作霧黄帝作指南¶
車通典云蚩尤氏帥魑魅與黄帝戰於涿鹿帝命吹角¶
作龍吟以禦之¶
黄帝攻蚩尤三年城不下得術士伍胥問之胥曰是城¶
中之將白色商音帝之始攻得無以秋之東方行乎今¶
帝為人蒼色角音此雄軍也請以戰為帝曰為之若何¶
曰請攻三日城必下乃設五旗五軍已具四面攻之三¶
<pb:KR3k0054_WYG_009-31a>¶
日城果下(𤣥女/兵法)¶
帝征蚩尤七十一戰不克晝夢金人云天帝使授符得¶
兵符戰必克矣帝寤問風后曰此天應也乃於盛水之¶
陽築壇祭太牢有𤣥龜含符致壇似皮非皮似綈非綈¶
文曰天乙在前太乙在後帝再拜受於是設九宫置八¶
門布三奇六儀制隂陽二遁凡千八十局名曰天乙遁¶
甲式三門發五將具征蚩尤而斬之(太白/隂經)¶
蚩尤幻變多方徴風召雨吹煙噴霧黄帝師衆大迷帝¶
<pb:KR3k0054_WYG_009-31b>¶
歸息太山之阿昏然憂寢王母遣使者被𤣥狐之裘以¶
符授帝符廣三寸長一尺青瑩如玉丹血為文佩符既¶
畢王母乃命一婦人人首鳥身謂帝曰我九天𤣥女也¶
授帝以三宫五意隂陽之畧太乙遁甲六壬歩斗之術¶
隂符之機靈寶五符五勝之文遂克蚩尤於中冀又數¶
年王母遣使白虎之神乘白鹿集於帝庭授以地圖(𤣥/女)¶
(兵/法)¶
黄帝治五氣設五量及神農氏衰黄帝乃擾馴猛獸與¶
<pb:KR3k0054_WYG_009-32a>¶
神農氏戰於版泉之野又討蚩尤氏使應龍殺之於凶¶
黎之丘凡五十二戰而天下大服(帝王/世紀)¶
蚩尤出自羊丘八肱八趾疏首登九淖以伐空桑黄帝¶
殺之於青丘(歸藏/啟筮)¶
黄帝太乙宻推云欲知巡狩之年當視太乙與天目在¶
四維之嵗法當巡狩¶
黄帝以地皇九年正月上寅詣首陽山宰牧從焉入空¶
峒禮廣成子回駕王屋啟石函發玉笈得九鼎飛靈神¶
<pb:KR3k0054_WYG_009-32b>¶
丹訣次游𤣥圃禮雲臺先生授龍蹻經役使龍虎令詣¶
天真皇人(真/源)¶
黄帝謁峨眉見天真皇人拜之曰敢問何為三一之道¶
皇人曰而既已君統矣又咨三一無乃朗抗乎古之聖¶
人盍三辰立晷景封域以判邦國山川以分隂陽寒暑¶
以平嵗道執以衛衆交質以聚民備械以防姦車服以¶
章等皆法乎天而鞠乎有形者也天地有啟閉日星有¶
薄失治亂有運㑹隂陽有期數賢愚之蔽夀天之質貴¶
<pb:KR3k0054_WYG_009-33a>¶
賤之事吉凶之故一成而不變盩氣浮於上而精氣萃¶
於下性發乎天命成乎人使聖人以為之紀是以聖人¶
欲治天下必身先之立權以聚財揆財以施智因智以¶
制義繇義以出信仗信以著衆用衆以行仁安仁以輔¶
道廸道以保教善教以政俗從俗以毓質崇質以恢行¶
勤行以典禮制禮以定情原情以道性復性以一德成¶
德以叙命和命以安生而天下自爾治萬物自爾得神¶
志不勞而真一定矣子以蕞爾之身而百夫之所為備¶
<pb:KR3k0054_WYG_009-33b>¶
故天和莫至悔吝屢更生殺失寒暑之宜動靜戾剛柔¶
之節而貪欺終無所用無乃已浮乎黄帝乃終身弗違¶
而天下治(玉佩/金璫)¶
黄帝問於伯髙曰吾欲陶天下而以為一家為之有道¶
乎伯髙對曰請刈其莞而樹之吾謹逃其爪牙則天下¶
可陶而為一家(管/子)¶
黄帝遊天衢奏鈞天之鼓建日月之旗乘琱雲之輿駕¶
六翼之龍彭祖前驅松喬俠轂光景流而不見長風逐¶
<pb:KR3k0054_WYG_009-34a>¶
而不及發軔紫宫不崇朝而匝六合也(孫綽/子)¶
黄帝封東山而奉中華君(或云即中黄丈/人受九品之方)¶
黄帝東海南江登空躡岱至昆峰振轡風山訪道存諸¶
汗竹不可厚誣(晉/志)¶
黃帝受襄城小童歩六紀之法黄纍小童歩三䌉之法¶
(金簡/玉字)¶
昔黄帝生而能言役使百靈可謂天授自然之體者也¶
猶復不能端坐而得道故陟王屋而授丹經到鼎湖而¶
<pb:KR3k0054_WYG_009-34b>¶
飛流珠登崆峒而問廣成之具茨而事大隗適東岱而¶
奉中黄入金谷而諮涓子心論道養則資𤣥素二女精¶
推歩則訪山稽力牧講占候則詢風后著休診則受雷¶
岐審攻戰則納五音之䇿窮神奸則記白澤之辭相地¶
理則書青烏之説救傷殘則綴金冶之術故能畢該秘¶
要窮道盡真遂乘龍以髙躋與天地乎罔極也(抱朴/子)¶
昔黄帝東到青丘過楓山見紫府先生受三皇内文以¶
劾召萬神南到圓隴䕃建木觀百神之所登採若木之¶
<pb:KR3k0054_WYG_009-35a>¶
華飲丹轡之水西見中黄子受九加之方過洞庭從廣¶
成子受自然之經北到洪隄上具茨見大隗君黄葢童¶
子受神芝圖還陟玉室得神丹金訣記(上/)¶
黄帝濟東海入江内取緑圖(新/書)¶
許玉斧言黄帝以疾崩于橋山(眞/誥)¶
黄帝體僊登遐其臣扶微等歛其衣冠塟之(晉周生/招魂議)¶
黄帝皁衣纁裳放勲彤車白馬(隋/書)¶
黄帝馭紫虬帝堯駕白馬¶
<pb:KR3k0054_WYG_009-35b>¶
黄帝十嵗而改神農之政顓頊十三而致太平帝嚳十¶
五而佐顓頊唐堯十三而佐帝摯禹孕十四月¶
帝鴻氏繼黄帝者也而説者以為黄帝何邪以五帝位¶
無地以置之也虞氏之先有幕而惑於史記所叙之世¶
者無地以置夫幕也遂以謂之虞思而不暇顧是皆學¶
者沈綿之意病也按春秋運斗樞以帝鴻金天髙陽髙¶
辛唐虞為五代而班氏人表既叙帝鴻于炎帝之前矣¶
豈得謂黄帝哉干令昇曰相皇㮚陸而前為而不有應¶
<pb:KR3k0054_WYG_009-36a>¶
而不求執大象也鴻黄世及以一民也堯舜内禪體文¶
德也漢魏外禪順大名也是則鴻黄為世及者信矣雖¶
然亦有以致其疑者昔者文信侯引黄帝告顓頊之言¶
曰大員在上大矩在下汝能法之為民父母而鬻子謂¶
顓頊十五而佐黄帝二十而有天下汲書亦云黄帝死¶
七年其臣左徹乃立顓頊三書世少見信然史記亦言¶
黄帝崩而昌意之子髙陽立少昊且無况帝鴻邪此鄭¶
康成於書中候所以依運斗樞以帝鴻為五帝而乃指¶
<pb:KR3k0054_WYG_009-36b>¶
之為黄帝也余觀内簡黄帝經黄帝後歴四世乃至顓¶
頊設不之信則少昊為世八十有四載顓頊何由事黄¶
帝哉此其不足疑者然斑氏置之炎帝之前則又失之¶
(路史○按陳晦伯駁之云左傳史克曰昔帝鴻氏有不/才子杜預曰帝鴻黄帝也山海經云帝俊生帝鴻帝鴻)¶
(生白民唐逢行珪鬻子注云軒轅氏少典次子父曰帝/鴻氏路史謂帝鴻是黄帝子帝俊是黄帝字無稽此駁)¶
(甚正備/錄之)¶
小昊青陽氏(少昊幣文作小/周書亦作小顥)紀姓(世紀青陽紀姓古史/攷云窮桑氏嬴姓非)¶
名質(周書云乃命小昊青司馬鳥師以正五帝之官因/名曰質質贄同故史傳多云名縶而以為髙辛之)¶
<pb:KR3k0054_WYG_009-37a>¶
(子誤/矣)是為挈(世紀云少昊名摯亦見世本宜與摯通即/考挈本作栔乃契刻字故年代歴云少昊)¶
(名栔或/云名契)¶
少昊以主金方一號金天氏亦曰金窮氏時有五鳯随¶
方之色集於帝庭因曰鳯鳥氏金鳴於山銀湧於地或¶
如龜虵之類乍似人鬼之形有水屈曲亦如龍鳯之狀¶
有山盤紆亦如屈龍之勢故有龍山龜山鳯水之目也¶
亦因以為姓末代為龍丘氏出班固藝文志虵丘氏出¶
西王母神異𫝊(拾遺/記)¶
<pb:KR3k0054_WYG_009-37b>¶
少昊生於稚華之渚其渚一旦化而為陵鬱鬱葱葱焉¶
襄九年左傳言魯襄公年十二而冠依八代記即少昊¶
亦十二而冠(公羊/疏)¶
帝顓頊髙陽氏黄帝孫昌意之子昌意出河濵遇黒龍¶
負𤣥玉圖時有一老叟謂昌意云生子必叶水德而王¶
至十年顓頊生手有文如龍亦有玉圖之象其夜昌意¶
仰視天北辰下化為老叟及顓頊居位奇祥衆祉莫不¶
總集不稟正朔者越山航海而皆至也(拾遺記/)¶
<pb:KR3k0054_WYG_009-38a>¶
軒轅子昌意娶蜀山之女生顓頊顓頊父君弱水之鄉¶
頊身陶七河之津是為𤣥帝也伏萬靈以信順監衆神¶
以導物役御百氣召致雷電於是乘結元之輦周旋八¶
外諸有洞臺之山隂宫之丘皆移安息之石封而鎮之¶
鑄羽山之銅為寶鼎各獻以一於洞山神峰不獨句曲¶
一山而已(陶隱居/真誥)¶
帝嚳髙辛氏姬姓(古史考云或云房/姓妄也一云妘姓)曰嚳(一作俈集韻/髙辛號通作)¶
(嚳/)一曰逡(見世紀一作夋山海經作俊言帝俊處甚多/皆謂嚳郭景純皆以為舜謂舜俊聲相近失)¶
<pb:KR3k0054_WYG_009-38b>¶
(所攷/矣)嚳之字曰亡斤黄帝氏之子曰𤣥枵之後也(世本/嚳黄)¶
(帝之曽孫漢志言顓帝蒼林昌意之子帝嚳青陽𤣥囂/之子皆並二人而言繆亂如此外紀𤣥囂雷祖之子是)¶
父僑極(大戴禮/蟜極)取陣豐氏曰裒(髙堂隆北郊表曰/握裒履巨跡是也)履大¶
跡而生嚳方嚳之生握褒莫覺生而神異自言其名遂¶
以名(見大戴禮世紀故曹植賛及張顯析言云髙/辛氏初生自言其名其君民終無迷繆也)舉星¶
畢曵雲稍黄斧紼衣執中而獲天下(路/史)¶
　¶
　廣博物志卷九¶
