# -*- mode: mandoku-view; -*-
#+TITLE: 廣博物志
#+DATE: 2015-08-24 23:33:15.550660
#+PROPERTY: ID KR3k0054
#+PROPERTY: BASEEDITION WYG    
#+PROPERTY: JUAN 卷三
<pb:KR3k0054_WYG_003-1a>¶
欽定四庫全書¶
　廣博物志卷三¶
　　　　　　　　　　　　明　董斯張　撰¶
　　天道三(風/霧)　(雲/露)　(雨蜺雪雷霜/虹      電)¶
氣上薄為雨下薄為霧風其噫也雲其氣也雷其相擊¶
之聲也電其相擊之光也風多則合速故雨大而疎風¶
少則合遲故雨細而宻其寒月則雨凝於上而因風相¶
襲故成雪焉雹霰之流也陽氣暴上雨則凝結成雹焉¶
<pb:KR3k0054_WYG_003-1b>¶
太平之世雲則五色而為慶三色而為矞露則結味而¶
成甘結潤而成膏政多紕繆則隂陽不調風發屋雨溢¶
河雪至牛目雹殺驢馬此皆隂陽相蕩而為祲沴之妖¶
也(春秋/繁露)¶
王者與臣無禮貌不肅敬則木不曲直而夏多暴風風¶
者木之氣也其音角也故應之以暴風王者言不從則¶
金不從革而秋多霹靂霹靂者金氣也其音商也故應¶
之以霹靂王者視不明則火不炎上而秋多電電者火¶
<pb:KR3k0054_WYG_003-2a>¶
氣也其音徵也故應之以電王者聽不聰則水不潤下¶
而春夏多暴雨雨者水氣也其音羽也故應之以暴雨¶
王者心不能容則稼穯不成而秋多雷雷者土之氣也¶
其音宫也故應之以雷(上/)¶
隂陽之氣偏則風俱則雷交則雹亂則霧和則雨陽氣¶
勝則散為雨露隂氣勝則凝為霜雪陽之専氣為雹隂¶
之専氣為霰(大戴/禮)¶
人主之情上通於天故誅暴則多飄風枉法令則多䖝¶
<pb:KR3k0054_WYG_003-2b>¶
螟殺不辜則國赤地令不收則淫雨多(淮南/子)¶
萬物尊天而貴風雨所以尊天者為其莫不受命焉也¶
所以貴風雨者為其莫不待風而動待雨而濡也若使¶
萬物釋天而更有所受命釋風而更有所仰動釋雨而¶
更有所仰濡則無為尊天而貴風雨矣(管/子)¶
風猶人之有吹喣也雨猶人之有精液也雷猶人之有¶
腹鳴也三者附於天地祭天地三者在矣人君重之故¶
别祭必以為有神則人吹喣精液腹鳴當復食也日月¶
<pb:KR3k0054_WYG_003-3a>¶
猶人之有目星辰猶人之有髪三光附天祭天三光在¶
矣人君重之故復别祭必以為有神則人之食已復食¶
目與髪也(論/衡)¶
調暢祥和天之喜氣也折揚奔厲天之怒氣也(黄帝/風經)¶
諸稽攝提條風之所生也(諸稽攝提天/神之名也)通視明庶風之¶
所生也(通視天/神也)赤奮若清明風之所生也(赤奮若/天神也)共工¶
景風之所生也(共工天神也/人面虵身)諸比涼風之所生也(諸比/天神)¶
(也/)臯稽閶闔風之所生也(臯稽天/神也)隅強不周風之所生¶
<pb:KR3k0054_WYG_003-3b>¶
也(隅強天/神也)窮竒廣莫風之所生也(窮竒天神也在/北方  淮南子)¶
條風至則出輕繫去稽畱明庶風至則正封疆修田疇¶
清明風至則出幣帛使諸侯景風至則爵有位賞有功¶
凉風至則報地徳祀四郊閶闔風至則收縣垂琹瑟不¶
張不周風至則修宫室繕邉城廣莫風至則閉闗梁决¶
刑罰(上/)¶
風兖豫雍冀横口合脣言之風汜也其氣博汜而動物¶
也青徐言風踧口開脣推氣言之風放也氣放散也(釋/名)¶
<pb:KR3k0054_WYG_003-4a>¶
風氣者禮樂之使萬物之首也物非風不能熟也風順¶
則嵗美風暴則嵗惡(樂動/聲儀)¶
出號令合民心則祥風至(禮稽/命徵)¶
人君政訟平則祥風至宋均注曰即景風也(禮斗/威儀)¶
鎮星黄時則祥風至(禮斗/威儀)¶
猛風曰颲凉風曰飀㣲風曰飈小風曰颼(風俗/通)¶
風或清明来乆長不揺樹木枝葉離地二三丈者此有¶
龍徳在於下風或清明不及二三尺者此君子之風也¶
<pb:KR3k0054_WYG_003-4b>¶
(上/)¶
太㣲天帝君曰九天眞人呼風為浮金房在明霞之上¶
九户在瓊闕之内(雲笈/七籖)¶
天官之書以正月朝占四方之風風從南方来者旱從¶
北方来者湛東方来者為疫西方來者為兵(論/衡)¶
風髙者道逺下者道近凡大風非常三日三夜者天下¶
盡風也二日二夜者天下半風也一日一夜者千里風¶
也(抱朴/子)¶
<pb:KR3k0054_WYG_003-5a>¶
裂葉風八月風也(洞㝠/記)¶
治身之道春避青風夏避赤風秋避白風冬避黑風(養/性)¶
(儀/)¶
雷公江赫冲電母秀文英風伯方道彰雨師陳華夫(七/籖)¶
九眞郡居風有風門常出風(山海/經)¶
大荒之中有山曰鞠陵焉山有人名曰折丹處東極以¶
出入風(上神注折/丹  人也)¶
景公為長庲將欲美之有風雨作公與晏子入坐飲酒¶
<pb:KR3k0054_WYG_003-5b>¶
致堂上之樂酒酣晏子作歌云穗乎不得獲秋風至兮¶
殫零落風雨之弗殺也太上之靡弊也歌終顧而流涕¶
張躬而舞公遂廢酒罷役不果成長庲(晏/子)¶
列禦㓂鄭人御風而行常以立春日歸乎八荒立秋日¶
遊於風穴是風至即草木皆生去則草木皆落謂之離¶
合風(述異/記)¶
射的山南有白鶴山此鶴仙人取箭漢太尉鄭𢎞嘗采¶
薪得一遺箭頃有人覓𢎞還之問何所欲𢎞患若耶溪¶
<pb:KR3k0054_WYG_003-6a>¶
載薪為難願旦南風莫北風後果然故若耶溪風至今¶
猶然呼為鄭公風(孔靈符/㑹稽記)¶
吳真君嘗遇大風書符置屋上有青鳥銜去風即止(續/仙)¶
(傳/)¶
齊神武時芒山之役風從西來入營李業興曰小人風¶
來當大勝後果騐(北/史)¶
隋文帝仁壽二年西河有胡人乘騾在道忽為回風所¶
飄幷一車上千餘丈乃墜皆碎焉京房易𫝊曰衆逆同¶
<pb:KR3k0054_WYG_003-6b>¶
志至徳乃潛厥異風後二年漢王諒在并州潜逆謀亂¶
車及騾騎之象也升空而墜顛沛之應也天戒若曰無¶
妄動車騎終當覆敗而諒不悟及髙祖崩諒發兵反州¶
縣響應衆至數十萬月餘而敗(隋/書)¶
煬帝泛舟忽隂風頗𦂳歎曰此風可謂跋扈將軍(大業/拾遺)¶
(記○以/下雲)¶
雲之為言運也觸石而起謂之雲含陽而起以精運也¶
(春秋説/題辭)¶
<pb:KR3k0054_WYG_003-7a>¶
雲猶云云衆盛意也又言運也運行也(釋/名)¶
雲者天地之本也(河圖帝/通記)¶
冬至陽雲出箕如樹木之狀小寒合凍蒼陽雲出氐大¶
寒降雪黑陽雲出心立春青陽雲出房如積水雨水黄¶
陽雲出亢驚蟄赤陽雲出翼春分正陽雲出張如積白¶
鵠清明白陽雲出奎糓雨大陽雲出張如車葢立夏當陽¶
雲出觜赤如硃小滿上陽雲出七星芒種長陽雲出斗維¶
夏至少隂雲如水波萃萃小暑雲五色出大暑隂雲出¶
<pb:KR3k0054_WYG_003-7b>¶
南赤北蒼立秋濁隂雲出如赤繒處暑赤雲出白露黄¶
隂雲出秋分白隂雲出寒露正隂雲出如冠纓霜降大¶
隂雲出上如羊下如磻石立冬隂雲出而黑大雪降隂¶
雲出而分冬至日謹候見雲送迎從其鄉來嵗美民和¶
(易通/卦騐)¶
春有白鶴雲(易/説)¶
人君乘水而王其政和平則景雲見也(禮斗/威儀)¶
山雲艸莾水雲魚鱗旱雲烟火涔雲波水各象其形類¶
<pb:KR3k0054_WYG_003-8a>¶
所以感之(淮南/子)¶
雲外赤内青謂之矞雲雨雲曰油雲雪雲曰同雲(上/)¶
雲狀若有象馬以鬬名曰滑馬(吕氏/春秋)¶
凡占長吏耕當視天有黄雲来覆車五糓大熟青雲致¶
兵白雲致盗烏雲多水赤雲有火(東方朔/外傳)¶
至亂之國君相賊其雲狀若有犬馬若白鶴連者(上/)¶
赤雲如兎蜀國當富(京房/易傳)¶
有雲如蛟龍所見處將軍失魄有雲如鵠尾来䕃國上¶
<pb:KR3k0054_WYG_003-8b>¶
三日亡(兵/書)¶
有雲如丹虵隨車後大戰殺將(上/)¶
四方北斗中無雲惟河中有雲三枚相連如浴豨三日¶
大雨(黄子發/雨書)¶
四方有濯雨雲雲疾者立雨遲者雨少難至(上/)¶
韓雲如布趙雲如牛楚雲如日宋雲如車魯雲如馬¶
衛雲如犬周雲如車輪秦雲如行人魏雲如䑕鄭雲如¶
絳衣越雲如龍蜀雲如菌車(晉/書)¶
<pb:KR3k0054_WYG_003-9a>¶
牂雲如狗赤色長尾為亂君為兵表(上/)¶
九眞華妃曰日者霞之實霞者日之精人唯聞服日實¶
之法未見其知霞之精也夫飡霞之精甚秘致霞之道¶
甚易此謂體生玉灮霞映上清之法也(眞/誥)¶
崑崙有雲色從下望之如城闕之象四面有風羣仙常¶
駕龍乘鶴遊戯其間四面風者言東南西北一時俱起¶
也又有祛塵之風若衣服塵汚者風至吹之衣則净如¶
浣濯甘露濛濛似霧著草木則滴瀝如珠亦有朱露望¶
<pb:KR3k0054_WYG_003-9b>¶
之色如丹著木石赭然朱雪灑焉以瑶器承之如飴(拾/遺)¶
(記/)¶
員嶠東有雲石廣五百里駮駱如綿扣之片片則蓊然¶
雲出(上/)¶
霍山南嶽有雲師雨虎雲師如蠶長六寸似兎雨虎如¶
蛹長七八寸似蛭雲雨之時出在石上(開山/圖)¶
鄭有不毛山上有無為之君分布雲雨於九州之内(上/)¶
上清玉房生七寳之雲雲色七重其氣九扇以童子辟¶
<pb:KR3k0054_WYG_003-10a>¶
非童子宣彌得乘此寳雲上入玉清之天也而辟非者¶
太㣲之内神宣彌者玉清之神女若兆能離合百神間¶
闗帝一變化九魂混暢五七者則辟非可賴宣彌可致¶
七度死厄三光所利五老延日以曲照太上三便以相¶
入矣三便者太上金房之名也(雲笈/七籖)¶
炎帝時有流雲灑液是謂霞漿服之得道後天而老(拾/遺)¶
(記/)¶
黄帝戰涿鹿之野有五色雲氣金枝玉葉止於帝上有¶
<pb:KR3k0054_WYG_003-10b>¶
花葩之象因作華蓋(路/史)¶
黄帝之將興黄雲升於堂文命之侯𤣥龍御雲天命於¶
湯白雲入房(春秋孔/演圖)¶
楚昭王之時有雲如飛鳥夾日而飛三日昭王患之使¶
人乘驛東而問諸太史州黎州黎曰將虐於王身以令¶
尹司馬説焉則可令尹司馬聞之宿齋沐浴將自以身¶
禱焉王曰止楚國之有不糓也由身之有匈脇也其有¶
令尹司馬也由身之有股肱也匈脇轉之股肱庸為去¶
<pb:KR3k0054_WYG_003-11a>¶
是人也(説/苑)¶
楚有蒼雲如霓圍軫七蟠中有荷斧之人向軫而蹲於¶
是楚唐史畫遺灰而雲滅故曰唐史之策上滅蒼雲(春/秋)¶
(文耀/鈎)¶
東方朔乘雲飛去仰天霧覆之不知所在(漢武/内傳)¶
帝寝靈莊殿召東方朔於青綺牕不隔綈紈重幙問朔¶
曰漢承庚運火徳以何精瑞為祥應朔跪而對曰臣嘗¶
過吳明之墟是長安東過扶桑七萬里有及雲山山頂¶
<pb:KR3k0054_WYG_003-11b>¶
有井雲起井中若土徳王黄雲出火徳王赤雲出水徳¶
王黑雲出金徳王白雲出木徳王青雲出此皆應瑞徳¶
也帝曰善(述異記/以下雨)¶
雨者天之施也(河圖帝/通記)¶
雨羽也如鳥羽動則散(釋/名)¶
候月知雨多少八月一日二日三日凡月色黄者其月¶
少雨月色青者其月多雨常以五卯日候西北有雲如¶
羣羊者即有雨至矣冬戊己春辰巳日雨蝗蟲食禾稼¶
<pb:KR3k0054_WYG_003-12a>¶
立春雨傷五禾立秋日雨害五糓常以戊己日日入時¶
出時欲雨日上有冠雲大者即多雨雲小者少雨(師曠/占)¶
凡候雨以晦朔弦望雲漢四塞者皆當雨東風曰雷雨¶
暴有黑雲氣如船覆於日下當雨有黒雲氣如牛彘¶
當雨暴有異雲如水牛不三日大雨黑雲如羣羊奔如¶
飛烏五日必雨雲如浮舡皆雨北斗獨有雲不五日大¶
雨四望見青白雲名曰天寒之雲雨徵蒼黑雲細如杼¶
軸蔽日月五日必雨雲如兩人提鼔持桴皆為暴雨(京/房)¶
<pb:KR3k0054_WYG_003-12b>¶
(易飛/候)¶
一嵗三十六雨天地之氣宣十日小雨應天文也十五¶
日大雨以斗運也(春秋説/題辭)¶
大將軍行雨濡衣冠是謂灑兵其師有慶(魏武帝兵/書摘要)¶
凡軍出逢天無雲而雨此天泣也軍沒不還(太公/兵法)¶
占天雨否外卦得隂為雨得陽不雨其爻發變得坎為¶
雨得離不雨坎化為巽先雨後風(周易集/林雜占)¶
朱鼈浮於波上必大雨(淮南/子)¶
<pb:KR3k0054_WYG_003-13a>¶
焦明至為雨備焦明水鳥也(樂動/聲儀)¶
文襄遊東山雲起恐雨筮遇剥李業興曰坤下艮上為¶
山山出雲故知有雨吳遵世曰坤為地土尅水故知無¶
雨文襄曰遵世若著賞絹十不著罰杖十業興若著無¶
賞不著杖十業興曰同是著何獨無賞文襄曰遵世㑹¶
我意也須㬰雲散二人各受賞罰(北齊/書)¶
攝木生江上有寄枝髙三四丈生毛一名楓子天旱以¶
泥塗之即雨(爾雅/注)¶
<pb:KR3k0054_WYG_003-13b>¶
西海上有人乘白馬朱鬛白衣朱冠從十二童子馳馬¶
如飛名曰河伯使者其所至之國雨水滂沱(神異/經)¶
耒陽縣有雨瀨此縣時旱百姓同壅之則甘露普降若¶
一鄉獨壅雨亦偏隨方所其信符刻(太平/御覽)¶
湘東有雨母山山有祠壇每祈禱無不降澤以是名之¶
(荆州/記)¶
絳北有陽石山有神龍池黄帝時遣雲陽先生養龍於¶
此國有水旱不時即祀池請雨(遁甲開/山圖)¶
<pb:KR3k0054_WYG_003-14a>¶
張元賔得仙入華陽洞為理禁伯其職主水蓋雨官也¶
(真/誥)¶
君急恚怒無雲而雨(河圖/秘徵)¶
三軍将行其旗墊然若雨是謂天露三軍失徙将軍雨¶
甚是謂浴屍先陣者敗亡(魏武帝兵/書摘要)¶
春旱求雨合縣邑以水日令民禱社家祀户祝無伐名¶
木無斬山林暴巫聚虵八日於邑東門之外為四通之¶
壇方八尺植蒼繒八其神共工祭之以生魚八𤣥酒具¶
<pb:KR3k0054_WYG_003-14b>¶
清酒膞脯擇巫之清㓗辯言利辭者以祝祝齋三日服¶
蒼衣先再拜乃跪陳陳已復再拜乃起祝曰昊天五糓¶
以養人今五糓病旱恐不成敬起進清酒&KR0553;脯再拜請¶
雨雨幸大㴻奉牲禱以甲乙日為大蒼龍一長八丈㞐¶
中央為小龍七各長四丈於東方皆東鄉其間相去八¶
尺小童八人皆齋三日服青衣舞之田嗇夫亦齋三日¶
服青衣而立之諸里社通之於閭外之溝取五蝦蟇錯¶
置於中池方八尺深二尺置水蝦蟇焉具清酒&KR0553;脯祝¶
<pb:KR3k0054_WYG_003-15a>¶
齋三日取蒼衣拜跪陳祀如初取三嵗雄雞三嵗豬皆¶
燔之於四通神宇令闔邑里南門置水其外開北門其¶
豭豬一置之於里北門之外市者亦置一豭豬聞鼓聲¶
皆燒豬尾取死人骨埋之開山淵積薪而燔之决通道¶
橋之壅塞不行者夏求雨令邑以水日家人祝竈無舉¶
土功更大浚井暴金於壇臼杼於術七日為四通之壇¶
於邑南門外方七尺植赤繒七其神蚩尤祭之以赤雄¶
雞七𤣥酒具清酒膞脯祝齋三日服赤衣拜跪陳祝如¶
<pb:KR3k0054_WYG_003-15b>¶
春辭以丙丁日為大赤龍一長七丈居中央又為小龍¶
六長各三丈五尺於南方皆南鄉其間相去七尺壯者¶
七人皆齋三日服赤衣而舞之司空嗇夫亦齋三日服¶
赤衣而立之决而通之閭外之溝取五蝦蟇錯置里社¶
之中池方七尺深一尺酒&KR0553;祝齋衣赤衣拜跪陳祝如¶
初取三嵗雄雞豭豬燔之四通神宇開隂閉陽如春季¶
夏禱山陵以助之令縣邑壹徙市於邑南門之外五日¶
禁男子無得行入市家人祠中霤無興土功聚巫市為¶
<pb:KR3k0054_WYG_003-16a>¶
益四通之壇於中央植黄繒五其神后稷祭之以五𤣥¶
酒具清酒&KR0553;脯令名為祝齋三日衣黄衣皆如春祠以¶
戊己日為大黄龍一長五丈居中央又為小龍五各長¶
二丈五尺於南方皆南鄉其間相去五尺丈夫五人齋¶
三日服黄衣而舞之嗇夫亦齋三日衣黄衣而立之亦¶
通社中於閭外溝取蝦蟇池方五尺深一尺他皆如前¶
秋暴巫至九日無舉火事煎金器家人祠門為四通之¶
壇於邑西門之外九尺植白繒九其神大昊祭之桐木¶
<pb:KR3k0054_WYG_003-16b>¶
魚九𤣥酒具清酒&KR0553;脯衣白衣他如春以庚辛日為大¶
白龍一長九丈居中央為小龍八各長四丈五尺於西¶
方皆西鄉其間相去九尺鰥者九人皆齋三日服白衣¶
而舞之司嗇亦齋三日衣白衣而立之蝦蟇池方九尺¶
深一尺他皆如前冬儛龍六日禱於名山以助之家人¶
祠井無壅水為四通之壇於邑北門之外方六尺植黑¶
繒六其神𤣥㝠祭之以黑狗子六𤣥酒具清酒&KR0553;脯祝¶
齋三日衣黑衣祝禮如春以壬癸日為大黒龍一長六¶
<pb:KR3k0054_WYG_003-17a>¶
丈居中央為小龍五各長三丈於北方皆北鄉其間相¶
去六尺老者六人皆齋三日衣黒衣而舞之尉亦齋三¶
日服黑衣而立之蝦蟇池如春四時皆以水為龍必取¶
㓗土為之結葢龍成而發之四時皆以庚子之日令吏¶
民夫婦皆偶處凡求雨之大體丈夫欲藏匿女子欲和¶
而樂神書又曰開神山神淵積薪夜擊鼔譟而燔之為¶
其卑也(春秋/繁露)¶
天及龍皆能降雨何以取别天雨細霧下者是龍雨粗¶
<pb:KR3k0054_WYG_003-17b>¶
雷下者是又阿修羅共天鬬時亦能降雨雨有二種有¶
喜雨有瞋雨若雨和調者是歡喜雨若興雷電霹靂者¶
是瞋恚雨(分别功/徳論)¶
太白竊織女侍兒梁玉清衞承莊逃入小仙洞天帝怒¶
命五嶽搜捕太白歸位衞承莊迯焉玉清有子名子休¶
玉清謫於北斗常舂其子乃配與河伯驂乘行雨子休¶
每至小仙洞恥其母淫奔之所輙回馭不經故此地常¶
少雨(東方朔/内傳)¶
<pb:KR3k0054_WYG_003-18a>¶
周穆王時天下連雨三月穆王吹笛其雨乃止(述異/記)¶
魯僖公時雨澤不澍比於九月率羣臣禱山川以六過¶
自讓退舎南郊天立大雨(春秋考/異郵)¶
墨子歸過宋天雨庇其閭中守閭者不内也故曰治於¶
神者衆人不知其功爭於明者衆人知之(墨/子)¶
汝南周獲善占天文為郡門下掾鮑昱為汝南太守時¶
郡境天旱昱自往問何以致雨獲曰急罷三部督郵明¶
府當自北門出到四十里雨可致也昱從之果得大雨¶
<pb:KR3k0054_WYG_003-18b>¶
(司馬彪/續漢書)¶
管輅與倪清河刻雨期倪未信輅曰十六日壬子直滿¶
畢星中已有水氣水氣之發動於卯辰此必至之應也¶
昨檄召五星宣布星符刺下東井告命南箕使召雷公¶
電父風伯雨師羣岳吐隂衆川激精雲漢垂澤蛟龍含¶
靈㷸㷸朱電吐咀杳㝠殷殷雷聲嘘吸雨靈習習谷風¶
六合皆同咳唾之間品物流形天有常期道有自然不¶
足為難也向暮果有良風鳴鳥日未入東南有山雲樓¶
<pb:KR3k0054_WYG_003-19a>¶
起黄昏之後雷聲動天到一鼔中星月皆沒風雲並興¶
𤣥氣四合大雨河傾(管輅/列傳)¶
馬均大巧能削竹作人語時天下大旱人皆将酒與此¶
竹人語天下須㬰雨也(郭/子)¶
文䖍字仲孺為郡功曹時霖雨廢民業太守憂悒召䖍¶
補户曹掾䖍奉教齋戒在社三日夜夢見白頭翁謂曰¶
爾来何遲䖍具白所夢太守曰昔禹夢青繡衣男子穪¶
滄水使者禹知水脉當通若掾此夢将其兆也明日果¶
<pb:KR3k0054_WYG_003-19b>¶
霽(長沙耆/舊傳)¶
太康中都界大旱束晳為邑人請雨三日而雨注衆謂¶
晳誠感為作歌曰束先生通神明請天三日甘雨零零¶
我黍以育我稷以成何以酬之報束長生(晉/書)¶
晉周暢性仁惠和篤穆帝時為河南尹永和二年夏旱¶
久禱無雨因收塟枯骨萬餘乃大雨後位至光禄勲(上/)¶
宋大明六年天下亢旱禱祈山川累月無騐世祖請求¶
那跋陁羅三藏法師祈雨跋陁即往北湖釣臺燒香祈¶
<pb:KR3k0054_WYG_003-20a>¶
請不復飲食黙而誦經宻加祕咒明日晡時西北雲起¶
初如團蓋日在桑榆風震雲合連日降雨(法苑/珠林)¶
前樂後憂厥妖天雨羽又曰邪人進賢人逃天雨毛(京/房)¶
(易傳羽又易妖云天/雨毛  貴人出走)¶
内淫亂百姓勞苦則雨土君𠫤祿信衺厥妖雨草雨五¶
糓人相食(上/)¶
天雨墨君臣無道讒人進(災祥/集)¶
雨杼臼饑鬴&KR0008;穰(占/鏡)¶
<pb:KR3k0054_WYG_003-20b>¶
雨䈥大饑(上/)¶
雨綿絲絮皆兵喪(内/記)¶
雨爵錫為饑荒狀如甘露而黄(上/)¶
雨血君殺雨膏忠輔多貪内記云天雨膏師敗雨肉将¶
易君(占鏡雨紂末/年天  肉)¶
天雨水銀是謂荆祖不出三年兵喪並起去國失王(内/記)¶
雨木多風雨蘖君有咎(占/鏡)¶
河圖云怪目勇敢兩童天雨刀於楚之邦謂項羽春秋¶
<pb:KR3k0054_WYG_003-21a>¶
演孔圖云八政不中則天雨刀¶
雨鼈兵喪(並/上)¶
夏禹時天雨金古詩云安得天雨金使金賤如土(述異/記)¶
(河間有雨鉛城漢世天雨鉛錫於此○/王莽時雨五銖錢既而至地悉為龜兒)¶
京房云雨氷大疫桀末年氷生於朝梁赧王十二年齊¶
地雨氷廣者六尺漢桓時京師雨氷張駿二年二月雨¶
氷片如纊¶
殷紂時十日雨土於亳(尚書/中候)¶
<pb:KR3k0054_WYG_003-21b>¶
紂末年雨石皆大如甕(上/)¶
趙簡子問於翟封荼曰吾聞翟雨糓三日信乎曰信又¶
聞雨血三日信乎曰信又聞馬生牛牛生馬信乎曰信¶
簡子曰大哉妖亦足以亡國矣對曰雨糓三日䖟風之¶
所飄也雨血三日摯鳥擊於上也馬生牛牛生馬雜牧¶
也此非翟之妖也簡子曰然則翟之妖奚也對曰其國¶
數散其君㓜弱其諸卿貨其大夫比黨以求禄爵其百¶
官肆斷而無告其政令不竟而數化其士巧貪而有怨¶
<pb:KR3k0054_WYG_003-22a>¶
此其妖也(説苑○又國策云樂毅伐齊湣王出走地方/數百里雨血沾衣○漢書云哀帝時山陽雨)¶
(血後二年/王莾擅朝)¶
惠成王七年天雨碧於鄭(竹書/紀年)¶
梁惠成八年雨骨於赤鞞後國饑兵疫内記云是謂陽¶
消(上/)¶
漢武帝時廣陽縣雨麥(述異/記)¶
武帝時天雨白毛時征役繁興户口凋弊元帝時雨草¶
而葉相摎結大如彈丸時帝外氏權盛成帝時雨魚王¶
<pb:KR3k0054_WYG_003-22b>¶
氏専政(搜神記雨十六國春秋云蜀李期末/年宫中  魚色黄是年為李壽所殺)¶
漢宣帝時江淮饑饉人相食雨糓三秦魏地亡糓二十¶
頃(又吳桓王時金陵雨五糓/於貧民家富者則不雨矣)¶
宣帝元康四年南昌雨荳光武建武三年春縑一疋易¶
一斗豆夏埜生旅豆民收取之明帝永平十八年下邳¶
雨大豆似槐實(古今/注)¶
漢永和年長安雨綿皆白(古今/注)¶
魏武帝末年鄴中雨五色石(述異/記)¶
<pb:KR3k0054_WYG_003-23a>¶
漢桓帝建和三年秋七月北地雨肉似羊肋或大如手¶
是時梁太后攝政梁冀専權(搜神/記)¶
魏時河間王子元家雨中有小兒七八枚墮於庭前長¶
六七寸許自言家在河東南為風所飄而至於君庭與¶
之言甚有所知如史傳所述(上/)¶
梁武同㤗年雨灰色黄時帝信佛法蔽賢絶道後有侯¶
景之亂梁簡文時雨黄沙其年人相食(隋/書)¶
梁武大同元年雨黄塵如雪攬之盈掬¶
<pb:KR3k0054_WYG_003-23b>¶
大同中雨襍色寳珠虞寄上瑞雨頌¶
隋仁壽年在仁壽宫天雨花(同上○/以下雪)¶
雪綏也水下遇寒氣而凝綏綏然也(釋/名)¶
霰星也水雪相搏如星而散也(上/)¶
盛隂雨雪凝滯而水寒陽氣薄之不相入則散而為霰¶
盛陽雨水温煖而湯熱隂氣脇之不相入則轉而為雹¶
霰者隂脇陽也雹者陽脇隂也(洪範五/行傳)¶
北風雨雪有凍人天子作黄竹詩以哀民(穆天/子傳)¶
<pb:KR3k0054_WYG_003-24a>¶
曽子耕㤗山之下天雨雪凍旬日不得歸思其父母作¶
梁山吟(琴/操)¶
管寜家貧久雪隂霾不開謂友人曰吾恐凍㫁三足烏¶
脚寜不足憂(俗/説)¶
焦先野火燒其廬先因露寢遭大雪至先袒臥不移人¶
以為死就視如故(高士/傳)¶
大明中元日雪花降殿庭右將軍謝莊下殿雪暴衣白¶
上以為嘉瑞羣臣皆作雪花詩(宋書○/以下霜)¶
<pb:KR3k0054_WYG_003-24b>¶
霜喪也其氣慘毒物皆喪也(釋/名)¶
豐山有九鐘霜降而自鳴(山海/經)¶
廣延國去燕七萬里其地常雨青雪氷霜色皆紺碧(拾/遺)¶
(記/)¶
桀無道地吐黄霧夏隕霜冬下露(命歴序/以下霧)¶
天氣下地不應曰雺地氣發天不應曰霧(爾雅孫/炎注)¶
十月癸巳霧赤為兵青為殃(望氣/經)¶
六月三日有霧嵗熟(上/)¶
<pb:KR3k0054_WYG_003-25a>¶
曲江縣有銀山常多素霧(湘川/記)¶
大霧君迷或云霧四時則時多隠士(京房/妖占)¶
王之千嵗者行遊諸國其所居國必三日變為日中之¶
霧(地鏡/圖)¶
白霧四面圍城不出百日大兵至城下(抱朴/子)¶
服霧法常以平旦於寝静之中坐卧任已先閉目内視¶
髣髴如見五臟畢因口呼出氣二十四過臨目為之使¶
目見五色之氣相繞纒在面上鬱然因又口内此五色¶
<pb:KR3k0054_WYG_003-25b>¶
氣五十過畢咽唾六十過畢乃㣲呪曰太霞發暉靈霧¶
四遷結氣宛屈五色洞天神烟合啟金石華真藹鬱紫¶
空錬形保全出景藏幽五靈化分合明扇虛時乘六雲¶
和攝我身上昇九天畢又叩齒七通咽液七過乃開目¶
事訖此道神妙又神州𤣥都多有得此術者爾可行此¶
法邪久行之常乘雲霧而遊(真/誥)¶
伊尹卒年百有餘嵗天霧三日(帝王/世紀)¶
後主禎明三年元日大霧四塞入人口鼻氣皆辛酸(陳/書)¶
<pb:KR3k0054_WYG_003-26a>¶
(○以/下露)¶
露慮也覆慮物也(釋/名)¶
物之不朽者莫如金氣之清者莫如露(曹植/論)¶
君治政則軒轅之精散為甘露(禮斗/威儀)¶
武露布文露沈(甘露降其國布散者人尚/武沉重者人尚文春秋緯)¶
甘露降耆老得敬則松柏受之尊賢容衆則竹葦受之¶
甘露者仁澤也其凝如脂其甘如飴名曰天酒(中興/書)¶
聖徳上及太清下及太寧中及萬靈則膏露下(鶡冠/子)¶
<pb:KR3k0054_WYG_003-26b>¶
諸沃之埜揺山之民甘露是飲不壽者八百嵗(山海/經)¶
勒畢國人長三丈有翼善言語戯笑因名善語國常飲¶
丹露為漿丹露者日初出有露汁如珠也(洞㝠/記)¶
明帝永平十七年夢見先帝光烈皇后夢覺悲不能寐¶
明旦上陵其日甘露降於陵樹帝令百官採之帝伏御¶
牀流涕也(後漢/書)¶
皇甫謐㓜時有甘露降其栁樹謐毎以食之謂蜜也(晉/書)¶
新蔡鄭敬都尉髙懿㕔前槐樹有白露類甘露懿問掾¶
<pb:KR3k0054_WYG_003-27a>¶
屬皆言是甘露敬曰明府徳政未致甘露但樹汁耳懿¶
不悦稱疾而去(汝南先賢傳/○以下虹蜺)¶
虹攻也純陽攻隂氣也(釋/名)¶
霓齧也其體斷絶見於非時此災氣也傷害於物如有¶
所食齧也(上/)¶
鎮星散為虹蜺主内淫又霓者氣也起在日側其色青¶
赤黄白(河圖稽/耀鈎)¶
日傍氣白者為虹日傍青赤者為霓(尚書考/靈曜)¶
<pb:KR3k0054_WYG_003-27b>¶
霓者斗之亂精也斗失度則投霓見(宋均注曰投應也/○春秋演孔圖)¶
天弓虹也又謂之帝弓明者為虹暗者為霓(白虎/通)¶
九女並譌則九虹並見(感精/符)¶
螮蝀充側佞人傾惑(焦氏/易林)¶
虹當雙見鮮盛者雄其暗者雌(埤/雅)¶
天二氣則成虹地二氣則泄藏(淮南/子)¶
攻城有虹從南方入飲城中者從虹攻之勝白虹繞城¶
不匝從虹所在擊之勝謹守其缺賊乃從其地破走(黄/帝)¶
<pb:KR3k0054_WYG_003-28a>¶
(出軍/决)¶
古者有夫妻二人荒年菜食而死俱化成青絳故俗呼¶
美人虹(異/苑)¶
白虹貫牛山管仲諌曰無近妃宫恐失權齊侯大懼去¶
色黨更立賢輔(春秋文/曜鈎)¶
崔文子學道於王子喬子喬化為白蜺而嬰茀持藥與¶
之文子驚怪引戈擊蜺因墮其藥俯而視之子喬之尸¶
也(王逸離/騷注)¶
<pb:KR3k0054_WYG_003-28b>¶
郎顗上章曰竊見今月十四日乙邜時白虹貫日見日¶
旁氣色白而純者多白虹貫日中者侵太陽也見於日¶
旁政變常也易傳曰公能其事序賢進士後必有喜反¶
之則白虹貫日以甲乙見則譴在中台自司徒居位隂¶
陽多謬宜黜之以謝天意(後漢/書)¶
靈帝時有黑氣墮北宫温明殿東庭中上問蔡邕對曰¶
所謂天投蜺也(上/)¶
晉義熈初晉陵薛願有虹飲其釜澳須㬰噏響便竭願¶
<pb:KR3k0054_WYG_003-29a>¶
輦酒灌之隨投涸便吐金滿釜(異/苑)¶
李特長子盪字仲平少子雄字仲雋初特妻羅氏任雄¶
夢雙虹自地升天一虹中㫁羅曰吾二兒有先亡者有¶
貴者後雄王蜀(華陽/國志)¶
太原温湛婢見一嫗向婢流涕無孔竅婢駭怖告湛湛¶
遂抽刀逐之化成一物如紫虹形宛然長舒上没霄漢¶
(異/苑)¶
有黑虹下樂輯營少日輯病卒(述異/記)¶
<pb:KR3k0054_WYG_003-29b>¶
劉義慶在廣陵卧病食粥忽有白虹入室就食其粥義¶
慶擲器於階虹遂作風雨聲響撼庭户良久不見(獨異/志)¶
故越王無諸舊宫上有大杉樹空中可坐十餘人越人¶
夏世隆髙尚不仕常之故宫因雨霽欲暮㫁虹飲於宫¶
池漸漸縮小化為男子入樹良久不出世隆怪異乃召¶
鄰之少年十數人往視之見男子為大赤虵盤繞衆懼¶
不敢逼而少年遥擲瓦礫聞樹中有聲極異如婦人之¶
哭須㬰雲霧不相見又聞隠隠如逺雷之響俄有一彩¶
<pb:KR3k0054_WYG_003-30a>¶
龍與赤鵠飛去及曉世隆往觀之見樹中紫虵皮五色¶
蛟皮欲取以歸有火生樹中樹焚蕩盡吳景帝永安三¶
年七月也(東甌/後記)¶
正光元年首陽溪有虹化為女宇文顯進之帝逼幸之¶
不得異聲如鐘復為虹而去未幾帝崩(上○以/下雷電)¶
東方之氣雷南方之氣電西方之氣虹霓北方之氣雲¶
雨雹霰雪(造化/權輿)¶
雷硠也如轉物有所硠雷之聲也(釋/名)¶
<pb:KR3k0054_WYG_003-30b>¶
電殄也乍見則殄滅也(上/)¶
河圖謂雷曰玉虎鳴(雞跖/集)¶
春雨初起其音恪恪霹靂者所謂雄雷旱氣也其鳴依¶
依音不大霹靂者謂之雌雷水氣也(師曠/占)¶
豐昦(音/杲)之幹睛之奯(音/豁)雷磤磤(音/隠)電炟炟(當葛/反)𫝊曰昦¶
之幹日之轉也睛之奯目之動也雷磤磤其聲震也電¶
炟炟其光睒也昔王由是動干戈耀兵威(元命/苞)¶
天冬雷地必震教令撓則冬雷民飢(易妖/占)¶
<pb:KR3k0054_WYG_003-31a>¶
夫雷人君相也入能除害出能興利(上/)¶
東方有電名曰無厚南方有電名曰順流西方有電名¶
曰墮光明北方有電名曰百生樹無厚與墮光明相觸¶
相對順流與百生樹相觸相對(起世/經)¶
東方光明電王名阿掲多南方光明電王名阿羝嚕西¶
方光明電王名主多光北方光明電王名蘇多末尼善¶
男子女聞是名字及知方處者逺離一切怖畏雷電災¶
横之事¶
<pb:KR3k0054_WYG_003-31b>¶
雷部鬼神晝勞夕役動有揺楚大則考戮屑雲雕雷無¶
有巳時檄龍命鴉以息彼作(玉樞/經)¶
謝仙者雷部中鬼也夫婦皆長三尺其色如玉掌行火¶
於人間(酉陽/雜俎)¶
新山周廻十里樵人常聞雷聲在山下俯看初霧大如¶
扇須㬰雷霆彌漫敷數百里(安成/記)¶
楚商梁出遊九臯之澤覽漸水之臺引罘置周於荆山¶
臨曲池而漁疾風霣雹雷電奄㝠大水四起霹靂下臻¶
<pb:KR3k0054_WYG_003-32a>¶
瞿然而驚其僕曰孤虛設張八宿相望熒惑干角五星¶
失行此國之大變也君其返國矣於是商梁返室援琴¶
歎之韻聲激發象霹靂之聲故曰霹靂引或曰商梁即¶
楚莊王聲誤也(琴/操)¶
秦穆公出狩至於咸陵天震大雷下有火化為白雀銜¶
綠丹書集於公車(尚書/中候)¶
子路感雷精而生尚剛好勇親罹衞難結纓而死孔子¶
毎聞雷鳴中心惻怛(王充/論衡)¶
<pb:KR3k0054_WYG_003-32b>¶
秦二世元年天無雲而雷雷陽也雲隂也有雲然後有¶
雷象君臣也故雲雷相託隂陽相合也今二世不恤人¶
人臣叛之故無雲而雷也(太平/御覽)¶
神武閲馬北牧道逢暴雨大雷震地火燒浮圖神武令¶
薛孤延視之延案矟直前大呼繞浮圖走火遂㓕延還¶
鬚及馬尾鬛皆焦神武歎其勇决曰延乃能與霹靂鬭¶
(北/史)¶
　廣博物志卷三¶
