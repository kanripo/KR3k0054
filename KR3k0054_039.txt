# -*- mode: mandoku-view; -*-
#+TITLE: 廣博物志
#+DATE: 2015-08-24 23:33:16.509154
#+PROPERTY: ID KR3k0054
#+PROPERTY: BASEEDITION WYG    
#+PROPERTY: JUAN 卷三十九 
<pb:KR3k0054_WYG_039-1a>¶
欽定四庫全書¶
　廣博物志卷三十九¶
　　　　　　　　　　　　明　董斯張　撰¶
　　器用(諸器物/)¶
尹夀作鏡(𤣥中/記)¶
帝既與王母會於王屋乃鑄大鏡十二面隨月用之則¶
鏡始於軒轅矣(黄帝/内傳)¶
鑑之銘曰見爾前慮爾後(大戴/禮)¶
<pb:KR3k0054_WYG_039-1b>¶
武王鏡銘曰以鏡自照者見形容以人自照者見吉凶¶
(太公/隂謀)¶
明鏡之始下型曚然未見形容及其粉以𤣥錫摩以白¶
旃鬚睂微毛可得而察(淮南/子)¶
昔有夫妻將别破鏡人執半以為信其妻與人通其鏡¶
化鵲飛至夫前其夫乃知之後人因鑄鏡為鵲安背上¶
自此始也(神異/經)¶
或問知將来吉凶為有道乎答曰用鏡九寸自照有所¶
<pb:KR3k0054_WYG_039-2a>¶
思存七月則知神仙千里事也明鏡用一或二謂之日¶
月或用四謂之四規鏡(抱朴/子)¶
桀失玉鏡用其噬獸(尚書帝命期魚又考靈曜/云秦失金鏡  目入珠)¶
周靈王時異方貢玉人石鏡此石色白如月照面如雪¶
謂之月鏡有玉人機捩自能轉動萇𢎞言於王曰聖徳¶
所招也故周人以萇𢎞幸媚而殺之流血成石或𤣥或¶
碧不見其尸矣(拾遺/記)¶
穆王時沮渠國貢火齊鏡人語則鏡中響應¶
<pb:KR3k0054_WYG_039-2b>¶
有韓房者自渠胥國来獻玉駝高五丈琥珀鳳凰高六¶
尺火齊鏡廣三尺闇中視物如晝向鏡語則鏡中影應¶
聲而答韓房身長一丈垂髪至膝以丹砂畫左右手如¶
日月盈缺之勢可照百餘步周人見之如神明矣(並上/)¶
有降靈壇養靈池分光殿五間奔雷室七間望蟾閣十¶
二丈上有金鏡廣四尺元封中有祗國獻此鏡照見魑¶
魅不獲隱形(洞㝠/記)¶
日南國有神藥數千種其西南有石鏡方數百里光明¶
<pb:KR3k0054_WYG_039-3a>¶
瑩徹可鍳五藏六府亦名仙人鏡國中人若有疾輒照¶
其形遂知病起何藏府即采神藥餌之無不愈其國人¶
夀三千歲亦有長生者(述異/記)¶
宣帝被收繫郡邸獄臂上猶帶史良娣合綵婉轉絲繩¶
繫身毒國寶鏡一枚大如八銖錢舊傳此鏡見妖魅得¶
佩之者為天神所福故宣帝從危獲濟及即大位每持¶
此鏡感咽移辰常以琥珀笥盛之(西京/雜記)¶
杜真孟宗周覽求師經厯齊魯資用將乏磨鏡自給(益/部)¶
<pb:KR3k0054_WYG_039-3b>¶
(耆舊/傳)¶
河東孫博能引鏡為刀屈刀為鏡(神仙傳/傳)¶
文帝問占夢周宣吾夢磨錢文欲滅而愈更明何謂宣¶
悵然不對帝固問之宣曰陛下家事雖欲爾而太后不¶
聴是以欲滅更明耳帝欲治弟植之罪逼於太后但加¶
貶爵(魏/志)¶
仁夀殿前大方銅鏡高五尺餘廣三尺二寸立着庭中¶
向之便寫人形體了一怪也(陸士/衡書)¶
<pb:KR3k0054_WYG_039-4a>¶
王獻失鏡鏡在罌中罌中纔數寸而鏡尺餘以問郭璞¶
曰此乃邪魅所為使燒車轄以擬鏡鏡即出焉(搜神/記)¶
胡太后使靈昭造七寶鏡臺合有三十六室别有一婦¶
人手各執鎻纔下一關三十六户一時自閉若抽此關¶
諸門咸啟婦人各出户前¶
扶南大舶從西天竺國来賣碧玻瓈鏡内外皎潔置五¶
色物於其上向明視之不見其質問其價約錢百萬貫¶
&KR0464;公曰昔波羅尼斯國王有大福得獲二寶鏡鏡光可¶
<pb:KR3k0054_WYG_039-4b>¶
照大者三十里小者十里至𤣥孫福盡天火燒宫大鏡¶
光明皎潔災火不至焚爇小者光微為火所害雖光彩¶
昧暗尚能辟諸毒物方圓百步葢此鏡也時王賣得金¶
二千餘斤遂入商人之手後王福薄失其大寶收奪此¶
鏡却入王宫此王十世失道國人將謀害之此鏡又出¶
入於商賈其價千金傾竭府庫不足也因命杰公與之¶
論鏡由是信服(四公/記)¶
隋汾隂侯生天下竒士也王度嘗以師禮事之臨終贈¶
<pb:KR3k0054_WYG_039-5a>¶
度以古鏡曰持此則百邪逺人度受而寶之鏡横徑八¶
寸鼻作麒麟蹲伏之象遶鼻列四方龜龍鳳虎依方陳¶
布四方外又設八卦卦外置十二辰位而具畜焉辰畜¶
之外又置二十四字周遶輪廓文體佀𨽻㸃畫無闕而¶
非字書所有也侯生云二十四氣之象形承日照之則¶
背上文畫墨入影内纖毫無失舉而扣之清音徐引竟¶
日方絕嗟乎此則非凡鏡之所同也宜其見賞高賢自¶
稱靈物侯生常云昔者吾聞黄帝鑄十五鏡其第一横¶
<pb:KR3k0054_WYG_039-5b>¶
徑一尺五寸法滿月之數也以其相差各校一寸此第¶
八鏡也雖歲祀悠逺圖書寂寞而高人所述不可誣矣¶
昔楊氏納環累代延慶張公喪劍其身亦終今度遭世¶
擾攘居常鬱怏王室如燬生涯何地寶鏡復去哀哉今¶
具其異跡列之於後數千載之下倘有得者知其所由¶
耳大業七年五月度自御史罷歸河東適遇侯生卒而¶
得此鏡至其年六月度歸長安至長樂坡宿於主人程¶
雄家雄新受寄一婢頗甚端麗名曰鸚鵡度既税駕將¶
<pb:KR3k0054_WYG_039-6a>¶
整冠履引鏡自照鸚鵡遙見即便叩首流血云不敢住¶
度因召主人問其故雄云兩月前有一客㩦此婢從東¶
来時婢病甚客便寄畱云還日當取比不復来不知其¶
婢由也度疑精魅引鏡逼之便云乞命即變形度即掩¶
鏡曰汝先自叙然後變形當捨汝命婢再拜自陳云某¶
是華山府君廟前長松下千歲老狸大行變惑罪合至¶
死遂為府君捕逐逃於河渭之門為下邽陳思恭義女¶
䝉養甚厚嫁鸚鵡與同郷人柴華鸚鵡與華意不相愜¶
<pb:KR3k0054_WYG_039-6b>¶
逃而東出韓城縣為行人李無傲所執無傲麤暴丈夫¶
也遂將鸚鵡遊行數歲昨隨至此忽爾見畱不意遭逢¶
天鏡隱形無路度又謂曰汝本老狸變形為人豈不害¶
人也婢曰變形事人非有害也但逃匿幻惑神道所惡¶
自當至死耳度又謂曰欲捨汝可乎鸚鵡曰辱公厚賜¶
豈敢忘徳然天鏡一照不可逃形但乆為人形羞復故¶
體願緘於匣許盡醉而終度又謂曰緘鏡於匣汝不逃¶
乎鸚鵡笑曰公適有美言尚許相捨緘鏡而走豈不終¶
<pb:KR3k0054_WYG_039-7a>¶
恩但天鏡一臨竄跡無路惟希數刻之命以盡一生之¶
歡耳度登時為匣鏡又為致酒悉召雄家隣里與宴謔¶
婢頃大醉奮衣起舞而歌曰寶鏡寶鏡哀哉予命自我¶
離形於今幾姓生雖可樂死必不傷何為眷戀守此一¶
方歌訖再拜化為老狸而死一座驚歎大業八年四月¶
一日太陽虧度時在臺直晝臥㕔閣覺日漸昏諸吏告¶
度以日蝕甚整衣時引鏡出自覺鏡亦昏昧無復光色¶
度以寶鏡之作合於隂陽光景之妙不然豈合以太陽¶
<pb:KR3k0054_WYG_039-7b>¶
失曜而寶鏡亦無光乎歎怪未已俄而光彩出日亦漸¶
明比及日復鏡亦清朗如故自此之後每日月薄蝕鏡¶
亦昏昧其年八月十五日友人薛俠者獲一銅劍長四¶
尺劍連於靶靶盤龍鳳之狀左文如火焰右文如水波¶
光彩灼爍非常物也俠持過度曰此劍俠常試之每月¶
十五日天地清朗置之暗室自然有光傍照數丈俠持¶
之有日月矣明公好竒愛古如飢如渇願與君今夕一¶
試度喜甚其夜果遇天地清霽密閉一室無復脱隙與¶
<pb:KR3k0054_WYG_039-8a>¶
俠同宿度亦出寶鏡置於座側俄而鏡上吐光明照一¶
室相視如晝劍横其側無復光彩俠大驚曰請内鏡於¶
匣度從其言然後劍乃吐光不過一二尺耳俠撫劍歎¶
曰天下神物亦有相伏之理也是後每至月朢則出鏡¶
於暗室光嘗照數丈若月影入室則無光也豈太陽太¶
隂之耀不可敵也乎其年冬兼著作郎奉詔撰國史欲¶
為蘓綽立傳度家有奴曰豹生年七十矣本蘓氏部曲¶
頗涉史傳略解屬文見度傳草因悲不自勝度問其故¶
<pb:KR3k0054_WYG_039-8b>¶
謂度曰豹生嘗受蘓公厚遇今見蘓公言騐是以悲耳¶
郎君所有寶鏡是蘓公友人河南苗季子所遺蘓公者¶
蘓公愛之甚蘓公臨亡之歲戚戚不樂嘗召苗生謂曰¶
自度死日不乆不知此鏡當入誰手今欲以蓍筮一卦¶
先生幸觀之也便顧豹生取蓍蘓公自揲布卦卦訖蘓¶
公曰我死十餘年我家當失此鏡不知所在然天地神¶
物動静有徴今河派之間徃徃有寶氣與卦兆相合鏡¶
其徃彼乎季子曰亦為人所得乎蘓公又詳其卦云先¶
<pb:KR3k0054_WYG_039-9a>¶
入侯家復歸王氏過此以徃莫知所之也豹生言訖涕¶
泣度問蘓氏果云舊有此鏡蘓公薨後亦失所在如豹¶
生之言故度為蘓公傳亦具言其事於篇末論蘓公蓍¶
筮絕倫黙而獨用謂此也大業九年正月朔旦有一胡¶
僧行乞而至度家弟勣出見之覺其神彩不俗更邀入¶
室而為具食坐語良乆胡僧謂勣曰檀越家佀有絶世¶
寶鏡也可得見耶勣曰法師何以得知之僧曰貧道受¶
明録秘術頗識寶氣檀越宅上每日常有碧光連日絳¶
<pb:KR3k0054_WYG_039-9b>¶
氣屬月此寶鏡氣也貧道見之兩年矣今擇良日故欲¶
一觀勣出之僧跪捧欣躍又謂勣曰此鏡有數種靈相¶
皆當未見但以金膏塗之珠粉拭之舉以照日必影徹¶
墻壁僧又歎息曰更作法試應照見腑臟所恨卒無藥¶
耳但以金烟薰之玉水洗之復以金膏珠粉如法拭之¶
藏之泥中亦不晦矣遂畱金烟玉水等法行之無不獲¶
驗而胡僧遂不復見其年秋度出兼芮城令令㕔前有¶
一棗樹圍可數丈不知幾百年矣前後令至皆祠謁此¶
<pb:KR3k0054_WYG_039-10a>¶
樹否則殃禍立及也度以為妖由人興淫祀宜絕縣吏¶
皆叩頭請度度不得已為之以祀然隂念此樹當有精¶
魅所託人不能除養成其勢乃密懸此鏡於樹之間其¶
夜二皷許聞其㕔前磊落有聲若雷霆者遂起視之則¶
風雨晦㝠纒繞此樹電光晃耀忽上忽下至明有一大¶
虵紫鱗赤尾緑頭白角額上有王字被數創死於樹度¶
便下收鏡命吏出虵焚於縣門外仍掘樹樹心有一穴¶
於地漸大有巨虵蟠泊之跡旣而焚之妖怪遂絶其年¶
<pb:KR3k0054_WYG_039-10b>¶
冬度以御史帶芮城令持節河北道開倉糧賑給陜¶
東時天下大飢百姓疾病蒲陜之間癘疫尤甚有河北¶
人張龍駒為度下小吏其家良賤數十口一時遇疾度¶
憫之齎此入其家使龍駒持鏡夜照諸病者見鏡皆驚¶
起云見龍駒持一月来相照光隂所及如氷著體冷徹¶
腑臟即時熱定至晚並愈以為無害於鏡而有濟於衆¶
令密持此鏡遍廵百姓其夜鏡於匣中冷然自鳴聲甚¶
徹逺良乆乃止度心獨怪明早龍駒来謂度曰龍駒昨¶
<pb:KR3k0054_WYG_039-11a>¶
忽夢一人龍頭蛇身朱冠紫服謂龍駒我即鏡精也名¶
曰紫珍嘗有徳於君家故来相託為我謝王公百姓有¶
罪天與之疾奈何使我反天救物且病至後月當漸愈¶
無為我苦度感其靈怪因此誌之至後月病果漸愈如¶
其言也大業十年度弟勣自六合丞棄官歸又將遍遊¶
山水以為長徃之策度止之曰今天下向亂盜賊充斥¶
欲安之乎且吾與汝同氣未嘗逺别此行也似將高蹈¶
昔尚子平遊五嶽不知所之汝若追踵前賢吾所不堪¶
<pb:KR3k0054_WYG_039-11b>¶
也便涕泣對勣勣曰意已决矣必不可畱兄今之逹人¶
當所不體孔子曰匹夫不奪其志矣人生百年忽同過¶
隙得情則樂失志則悲安遂其欲聖人之義也度不得¶
已與之决别勣曰此别也亦有所求兄所藏寶鏡非塵¶
俗物也勣將抗志雲路棲踪烟霞欲兄以此為贈度曰¶
吾何惜於汝也即以與之勣得鏡遂行不言所適至大¶
業十三年夏六月始歸長安以鏡歸謂度曰此鏡真寶¶
物也辭兄之後先遊嵩山少室降石梁坐玉壇屬日暮¶
<pb:KR3k0054_WYG_039-12a>¶
遇一嵌巖有一石堂可容三五人勣棲息止焉月夜二更¶
後有兩人一貌鬍鬚睂皓而痩稱山公一面濶白鬚睂¶
長黑而矮稱毛生謂勣曰何人斯居也勣曰尋幽探穴¶
訪竒者二人坐與勣談乆徃徃有異義出於言外勣疑¶
其精怪引手潛後開匣取鏡鏡光出而二人失聲俯伏¶
矮者化為龜鬍者化為猿懸鏡至曉二身俱殞龜身帶¶
緑毛猿身帶白毛即入箕山渡潁水厯太和視玉井井¶
傍有池水湛然緑映問樵夫曰此靈湫耳村閭每八節¶
<pb:KR3k0054_WYG_039-12b>¶
祭之以祈福祐若一祭有闕即池水出黑雲大雹浸堤¶
壞阜勣引鏡照之池水沸湧有雷如震忽爾池水騰出¶
池中不遺涓滴可行二百餘步水落於地有一魚可長¶
丈餘粗細大於臂首紅額白身作青黄間色無鱗有涎¶
龍形蛇角觜尖狀如鱘魚動而有光在於泥水困而不¶
能逺去勣謂蛟也失水而無能為耳刄而為炙甚膏有¶
味以充數朝口腹遂出於宋汴汴主人張琦家有女子¶
患入夜哀痛之聲實不堪忍勣問其故病来已經年歲¶
<pb:KR3k0054_WYG_039-13a>¶
白日即安夜常如此勣停一宿及聞女子聲遂開鏡照¶
之痛者曰戴冠郎被殺其病者牀下有大雄鷄死矣乃¶
是主人七八歲老鷄也遊江南將渡廣陵楊子江忽暗¶
雲覆水黑風波湧舟子失容慮有覆没勣㩦鏡上舟照¶
江中數步明朗徹底風雲四歛波濤遂息湏臾之間逹¶
濟天塹躋攝山麴芳嶺或攀絶頂或入深洞逢其羣鳥¶
環人而噪數熊當路而蹲以鏡揮之熊鳥奔駭是時利¶
涉浙江遇潮出海濤聲振吼數百里而聞舟人曰濤旣¶
<pb:KR3k0054_WYG_039-13b>¶
近未可渡南若不廻舟吾輩必葬魚腹勣出鏡照江波¶
不進屹如雲立四面江水豁開五十餘步水漸清淺黿¶
鼉散走舉㠶翩翩直入南浦然後却視濤波洪湧高數¶
十丈而至所渡之所也遂登天台周覽洞壑夜行佩之¶
山谷去身百步四面光徹纖微皆見林間宿鳥驚而亂¶
飛還履㑹稽逢異人張始鸞授勣周髀九章及明堂六¶
甲之事與陳永同歸更遊豫章見道士許藏秘云是旌¶
陽七代孫有咒登刀履火之術説妖怪之次更言豐城¶
<pb:KR3k0054_WYG_039-14a>¶
縣倉督李敬慎家有三女遭魅病人莫能識藏秘療之¶
無効勣故人曰趙丹有才器任豐城縣尉勣因過之丹¶
命祗承人指勣停處勣謂曰欲得倉督李敬慎家居止¶
丹遽命敬慎為主禮勣因問其故敬慎曰三女同居堂¶
内閤子毎至日晩即靚粧衒服黄昏後即歸所居閤子¶
滅燈燭聴之竊與人言笑聲及至曉眠非唤不覺日日¶
漸瘦不能下食制之不令粧梳即欲自縊投井無奈之¶
何勣謂敬曰引示閤子之處其閣東有忩恐其門閉固¶
<pb:KR3k0054_WYG_039-14b>¶
而難啟遂晝日先刻斷忩櫺四條却以物支拄之如舊¶
至日暮敬報勣曰粧梳入閤矣至一更聴之言笑自然¶
勣㧞忩櫺子持鏡入閤照之三女呌云殺我婿也初不¶
見一物懸鏡至明有一鼠狼首尾長一尺三四寸身無¶
毛齒有一老鼠亦無毛齒其肥大可重五斤又有守宫¶
大如人手身披鱗甲煥爛五色頭上有兩角長可半寸¶
尾長五寸已上尾頭一寸色白並於壁孔前死矣從此¶
疾愈其後尋真至廬山婆娑數月或棲息長林或露宿¶
<pb:KR3k0054_WYG_039-15a>¶
草莽虎豹接尾豺狼連跡舉鏡視之莫不竄伏廬山處¶
士蘓賔竒識之士也洞明易道藏徃知来謂勣曰天下¶
神物必不乆居人間今宇宙喪亂他鄉未必可止吾子¶
此鏡尚在足相衛幸速歸家郷也勣然其言即時北歸¶
便遊河北夜夢鏡謂勣曰我䝉卿兄厚禮今當捨人間¶
逺去欲得一别卿請早歸長安也勣夢中許之及曉獨¶
居思之恍恍發悸即時西首秦路今既見兄勣不負諾¶
矣終恐此靈物亦非兄所有數月勣還河東大業十三¶
<pb:KR3k0054_WYG_039-15b>¶
年七月十五日匣中悲鳴其聲纖逺俄而漸大若龍咆¶
虎吼良乆乃定開匣視之即失鏡矣(異聞集/以下扇)¶
五明扇舜所作也既受堯禪廣開視聴求賢人以自輔¶
故作五明扇焉秦漢公卿士大夫皆得用之魏晉非乘¶
輿不得用¶
雉尾扇起於殷世高宗時有雊雉之祥服章多用翟羽¶
周制以為王后夫人之車服¶
武王作翣(世/本)¶
<pb:KR3k0054_WYG_039-16a>¶
魯少千山陽人漢文帝微服懷金欲問其道少千執象¶
牙扇出應門(搜神/記)¶
梁冀作擁身扇(續漢/書)¶
晉庾廙為荆州都督以毛扇上成帝帝疑是故物侍中¶
劉劭對曰栢梁雲構工匠先居其下管弦繁奏䕫牙先¶
聆其音廙之此扇以好不以新(語/林)¶
石虎作雲母五明金薄莫難扇薄打純金如蟬翼二面¶
彩漆畫列仙竒烏異獸雲母帖其中彩色明徹虎出時¶
<pb:KR3k0054_WYG_039-16b>¶
用此扇挾乘輿又有象牙桃枝扇或緑沉色或木蘭色¶
或紫紺色或作薄金色(拾遺/記)¶
義熈中高平檀茂崇喪亡其母沛郡劉氏晝眠夢見崇¶
手執團扇云崇年命未盡横被災厲永逺乖離今以此¶
扇奉别母流涕驚覺果於屏風間得扇上皆如蜘蛛網¶
絡撫執悲慟(異/苑)¶
齊高帝好畫扇何戢有蟬雀扇顧景秀所畫絕巧獻之¶
張融弱冠有名道士陸修静以白鷺羽扇遺之曰此旣¶
<pb:KR3k0054_WYG_039-17a>¶
異物以奉異人(南史鼎/以下)¶
神鼎者質文之精也知吉知凶能重能輕不吹而沸五¶
味自生王者盛徳則出(宋/書)¶
金華山黄帝作一鼎高一丈三尺大如十石甕像龍騰¶
雲百神螭獸滿其中文曰真金作鼎百神率服複篆書¶
三足(虞荔/鼎録)¶
大茅山有𤣥帝時銅鼎鼎可容四五斛許偃刻甚精好¶
在山獨高處入土八尺許上有盤石掩鼎上𤣥帝時命¶
<pb:KR3k0054_WYG_039-17b>¶
東海神使埋藏於此¶
軒轅自採首山之銅以鑄鼎虎豹百禽為之視火參鑪¶
鼎成而軒轅疾崩葬喬山五百年後山崩空室無尸唯¶
寶劍赤舄在耳一旦又失所在也(真/誥)¶
禹九鼎成而太白見者九日¶
禹鑄九鼎人不覺鼎移而日移五步自周郟鄏已来¶
東南移不知今至何國也道人商行傳曰鼎在罽賓(孫/暢)¶
(之述/書)¶
<pb:KR3k0054_WYG_039-18a>¶
夏后開使蜚亷折金於山而陶鑄之於昆吾是使翁難¶
雉乙卜於白若之龜曰鼎成三足而方不炊而自烹不¶
舉而自藏不遷而自行以祭於昆吾之墟上乙又言兆¶
之繇曰饗矣逢逢白雲一南一北一西一東九鼎旣成¶
遷於三國夏后氏失之殷人受之殷人失之周人受之¶
(墨/子)¶
周家以世孝天瑞之鼎以助享祭(公羊/注)¶
周鼎著倕而使齕其指先王以見大巧之不可也(淮南/子)¶
<pb:KR3k0054_WYG_039-18b>¶
鼎有黄耳利得鱣鯉(歸藏/占)¶
吕望銘功於昆吾仲山鏤績於庸器計功之義也(文心/雕龍)¶
太公於渭水得玉璜鑄一鼎刻其文曰璜鼎¶
荀况在嵩溪作一鼎大如五石甕表裏皆紀兵法大篆¶
書四足¶
秦丞相樗里子作一鼎文曰智嚢獨足古文大篆書¶
張儀伐蜀鑄一鼎高三尺文曰定蜀大篆書¶
周顯王四十二年九鼎淪没泗淵秦始皇時見於泗水¶
<pb:KR3k0054_WYG_039-19a>¶
始皇大喜使數千人入水求之一絲未出龍嚙斷其口¶
故泗上謠曰稱樂太早絕鼎絲(水經/注)¶
李斯為丞相鑄一鼎其文曰上丞相鼎埋於上蔡東門¶
漢孝景帝鑄一鼎名曰食鼎高二尺銅金銀雜為之形¶
若瓦甑無足中元六年造其文曰五熟是滋君王膳之¶
小篆書¶
武帝登泰山鑄一鼎高四尺銅銀為之其形如甕有三¶
足太始四年造其文曰登於泰山萬夀無疆四海寕謐¶
<pb:KR3k0054_WYG_039-19b>¶
神鼎傳芳大篆書¶
元鼎元年汾陽得寶鼎即吾丘夀王所鑄之鼎高一丈¶
二尺受十二石雜金銀銅錫為之四面蛟龍兩耳能鳴¶
三足馬蹄刻山雲竒怪之象紀靈圖未然之狀其文曰¶
夀考天地百祥臻峙山伏其靈海伏其異此銘在底下¶
又别有銘或浮或沈皆古文複篆此上古之鑄造也總¶
有九枚¶
昭帝元平元年於藍田覆車山鑄一鼎高三尺受五斗¶
<pb:KR3k0054_WYG_039-20a>¶
刻其文曰宜君王和四方調滋味去腥傷小篆書三足¶
廢帝賀以天鳳六年登位廢為海昏侯鑄一小鼎貯酒¶
其形若甕四足受二斗其文曰長滿上小篆書¶
宣帝甘露元年於華山仙掌鑄一鼎高五尺受四斗擬¶
承甘露刻其文曰萬國伏貽長乆鑄神鼎承天酒三足¶
小篆書又建章宫銅人生毛以為美祥作一金鼎埋之¶
本宫¶
元帝初元二年鑄一鼎大如甕無足其文曰黄帝膳鼎¶
<pb:KR3k0054_WYG_039-20b>¶
小篆書¶
成帝綏和元年匈奴平鑄一鼎其文曰㓂盜平黄河清¶
八分書三足高五尺六寸¶
哀帝元夀元年鑄一鼎貯酒高四尺三足其文曰羣臣¶
元日用醴小篆書¶
平帝元始五年鑄一鼎受二斗其文曰藥鼎三足八分¶
書¶
王莽建國元年鑄一大鼎高一丈其文曰建國鼎莽自¶
<pb:KR3k0054_WYG_039-21a>¶
書埋之漸臺又作一鼎其文曰君臣之鼎並小篆書三¶
足¶
後漢光武建元元年鑄一鼎其文曰定天下萬物伏小¶
篆書三足高九尺¶
明帝永平十年鑄一鼎於洛水高六尺其文曰蛟龍伏¶
大篆書三足又鑄一鼎於榖水高五尺其文曰榖洛小¶
篆書四足¶
章帝元和二年於北嶽鑄一鼎高四尺無足其文曰鎮¶
<pb:KR3k0054_WYG_039-21b>¶
地鼎小篆書¶
安帝延光四年鑄一鼎於少室山其文曰承露鼎小篆¶
書四足¶
順帝永建六年鑄一鼎於伊水名曰魚鼎高四尺三足¶
靈帝嘉平元年鑄一大鼎埋之鴻都門其文曰儒鼎古¶
書三足¶
漢官儀曰開陽門夜植樓上帝因作一鼎其文曰柱鼎¶
一足如馬蹄¶
<pb:KR3k0054_WYG_039-22a>¶
蕭何為丞相鑄一鼎大如三石甕自表已功其文曰紀¶
功鼎亦是何自作署書體四足¶
張陵在雲臺山得仙作一鼎寫丹經埋於雲臺山下¶
車千秋為丞相鑄一鼎文曰車丞相鼎八分書¶
司馬遷南遊探禹穴作一鼎而小記年月日埋之秦望¶
山¶
黄霸為潁川守神雀集遂刻鼎記之¶
孔光拜丞相鑄一鼎文曰丞相博山侯大篆書¶
<pb:KR3k0054_WYG_039-22b>¶
王商為單于所畏遂令鑄一鼎刻記其功以勸功臣¶
楊震為太尉作一鼎其文曰太尉鼎古隸書¶
南單于於漠北遺憲古鼎客五斗其傍銘曰仲山甫鼎¶
萬年子子孫孫永保用憲乃上之(竇憲/傳)¶
胡廣鑄一鼎其文曰孝子鼎八分書¶
陳太丘鑄一鼎藏於陘山¶
張衡制地動圖記之於鼎沉於西鄂水中¶
王允字子師郭林宗見而竒之允自鑄一鼎曰千里八¶
<pb:KR3k0054_WYG_039-23a>¶
分書¶
王仲子為大司徒鑄一鼎其文曰司徒鼎大篆書¶
王朗為司空鑄一鼎其文曰司空鼎複篆書¶
董卓為太師鑄一鼎其文曰太師鼎古隸書¶
蔡伯喈為侍中封高陽侯作一鼎記漢家厯數邕自書¶
藏於泰山¶
蜀先主章武二年於漢川鑄一鼎名曰克漢鼎埋之丙¶
穴中八分書三足又鑄一鼎沉於永安水中紀行軍竒¶
<pb:KR3k0054_WYG_039-23b>¶
變又於成都武檐山埋一鼎名曰受禪鼎又埋一鼎於¶
劍口山名曰劍山鼎並小篆書皆武侯迹又時龍見武¶
陽之水九日因鑄一鼎像龍形沉水中¶
蜀章武三年先主作二鼎一與魯王文曰富貴昌宜侯¶
王一與梁王文曰大吉祥宜公王並古隸書高二尺¶
諸葛亮殺王雙還定軍山作一鼎埋於漢川其文曰定¶
軍鼎又作八陣鼎沉之永安水中皆大篆書又於𤣥武¶
郡金山作二鼎一大一小並無文時亮行軍見此山勢¶
<pb:KR3k0054_WYG_039-24a>¶
似有王者故鎮之¶
魏武帝鑄一鼎於白鹿山高一丈紀征伐戰陣之能古¶
文篆書四足更作鼎予太子名曰孝鼎畫刻古来孝子¶
姓名小篆書¶
文帝黄初元年鑄受禪鼎其文曰受祚鼎小篆書¶
明帝太和六年鑄一鼎三足名曰萬夀鼎小篆書¶
鍾繇魏文帝賜五熟鼎¶
吳孫權黄武元年於彭蠡水沉一鼎其文曰百神助陽¶
<pb:KR3k0054_WYG_039-24b>¶
侯伏三足大篆書又獵於樊山見一姥問得何獸答曰¶
得一豹曰何不截尾遂為姥立廟并作一鼎文曰豹尾¶
鼎¶
孫亮建興元年於武昌鑄一鼎其文曰鎮山鼎小篆書¶
三足¶
孫浩鑄一鼎於蔣山紀吳之厯數八分書¶
吳顧邕鑄一鼎文曰顧元凱之鼎八分書三足¶
陸遜破劉備軍鑄一鼎紀功其文曰破備鼎¶
<pb:KR3k0054_WYG_039-25a>¶
晉懐帝永嘉六年鑄一鼎沈於𤓰步江中無文字鼎似¶
龜形¶
苻堅建元年中長安樵人於城内見金鼎走白堅堅遣¶
載取到化為銅鼎入門又變成大鐸(異/苑)¶
孔愉獲龜放之遂作一鼎刻其文曰孔敬康鼎沉之於¶
水¶
王羲之於九江作書鼎高五尺四面周匝書遍刻之沉¶
於水中真隸書¶
<pb:KR3k0054_WYG_039-25b>¶
宋王劉裕晉永初三年從秦中還紀功鑄一鼎於九江¶
其文曰沸秦洛伏大漢古篆書¶
宋文帝得鰕魚遂作一鼎其文曰鰕魚四足¶
順帝昇明元年有人於宫亭湖得一鼎上有古文洵漠¶
二字¶
齊高祖諱道成於齋中池内見龍聞簫皷音遂埋一鼎¶
其文曰龍鼎真書三足¶
梁武帝大通元年於蔣山埋一鼎其文曰大通真書又¶
<pb:KR3k0054_WYG_039-26a>¶
鑄一鼎書老子五千言沉之九江中並蕭子雲書又天¶
監二年安豐得一角靈龜武帝遂作一鼎投得龜處¶
陳武帝即位鑄一鼎其文曰元勲鼎沉於浙江¶
陳宣帝於太極殿中鑄一鼎其文曰忠烈常侍丁初正¶
書(並/上)¶
邳公好古物鐘鼎什物珪璽錢貝必具子聞之曰古之¶
好古者聚道今之好古者聚財(文中子/以下罏)¶
長安巧工丁緩者為常滿燈七龍五鳳常雜以芙蓉蓮¶
<pb:KR3k0054_WYG_039-26b>¶
藕之竒又作臥褥香罏一名被中香罏本出房風其法¶
後絶至緩始更為之為機環轉運四周而罏體常平可¶
置之被褥故以為名又作九層博山香罏鏤為竒禽怪¶
獸窮諸靈異皆自然運動又作七輪扇連七輪大皆徑¶
丈相連續一人運之滿堂寒顫(西京/雜記)¶
吳郡吳泰能筮會稽盧氏失博山罏使泰筮之泰曰此¶
物質雖為金其象實山有樹非林有孔非泉閶闔風至¶
時發青烟此香罏也語其主處求即得之(集異/記)¶
<pb:KR3k0054_WYG_039-27a>¶
釋寳海姓龔梁武自講湼盤命海論佛性義海升榻而¶
執鍮香罏帝曰法師雖斷慳貪香罏非鍮不執海應聲¶
曰陛下位居宸極帽簪非纛不戴帝大悦¶
宋費崇先者吳興人也泰始三年受菩薩戒寄齋於惠¶
逺家二十四日書夜不懈每聴經常以鵲尾香罏置膝¶
前初齋三夕見一人容服不凡竟来舉罏將去崇先視¶
膝前罏猶在其處更詳視此人見提去甚分明崇先方¶
悟是神異自惟衣裳新滌了無不淨唯坐側有唾壺旣¶
<pb:KR3k0054_WYG_039-27b>¶
使去壺即復見此人還罏坐前未至席頃猶見兩罏旣¶
即合為一然則此神人所提者葢罏影乎(法苑/珠林)¶
沈約有香罏曰辟塵謝靈運有帳亦曰辟塵(採蘭/雜志)¶
馮小憐有足罏曰辟邪手罏曰鳬藻冬天頃刻不離皆¶
以其飾得名(上/)¶
陶𢎞景母郝氏夢天人手執香罏来至其所已而有娠¶
(南史枕/以下)¶
泰山父者時漢武帝東巡見父鋤於道頭上白光高數¶
<pb:KR3k0054_WYG_039-28a>¶
尺呼問之對曰有道士教臣作神枕枕有三十二竅二十¶
四竅應二十四氣八竅應八風臣行之轉少齒生(神仙/傳)¶
李廣與兄弟獵於宜山見卧虎射之一矢即殪斷其頭¶
為枕示服猛也鑄銅象其形為溲器示辱之今人作虎¶
枕自廣始¶
景初中咸陽吏王臣夜倦卧枕有頃聞竈下有呼聲曰¶
承約何以不來枕應曰我見枕不得動汝来飲至乃缶¶
也(列異/傳)¶
<pb:KR3k0054_WYG_039-28b>¶
滕放夏枕文石枕卧忽暴雷震其枕旁微覺有聲不怖¶
也其所枕葢六安也(異/苑)¶
宋世焦湖廟有一栢枕或云玉枕枕有小圻時單父縣¶
人楊林為賈客至廟祈求廟巫謂曰君欲好壻否林曰¶
幸甚巫即遣林近枕邊因入圻中遂見朱樓瓊室有趙¶
大尉在中即嫁女與林生六子皆為秘書郎厯數十年¶
並無思歸之志忽如夢覺猶在枕傍林愴然乆之(幽明/録)¶
寕州嘗獻琥魄枕光色甚麗價盈百金時將北伐以琥¶
<pb:KR3k0054_WYG_039-29a>¶
魄療金創上大悦命碎分賜諸將(南史席/以下)¶
草名虎鬚者江東織以為席曰西王母席也(崔豹古/今注)¶
仙人鄭碞坐玉華之席(玉珮金/璫經)¶
景公獵休坐地而食晏子後至左右滅葭而席公不悦¶
曰寡人不席而坐地二三子莫席而子獨搴車而坐之¶
何也晏子對曰吾聞介胄坐陣不席獄訟不席尸坐堂¶
上不席三者皆憂也故不敢以憂侍坐公曰諾令人下¶
席曰大夫皆席寡人亦席矣(晏/子)¶
<pb:KR3k0054_WYG_039-29b>¶
石季龍作席以金裹五香雜以五采綫編蒲皮緣之以¶
錦(鄴中/記)¶
郢州刺史韓務獻七寶牀象牙席詔曰昔晉武帝焚雉¶
頭裘朕常嘉之今務所獻亦此之流也竒麗之物有乖¶
素風可付其家(後魏書/)¶
海中浮鵠山去地千餘里上有女人年三百歲有女道¶
士百四十五人年並出百俱在學道遣使獻紅席梁武¶
帝方捨身時其使適至此草常有紅鳥居下故以名觀¶
<pb:KR3k0054_WYG_039-30a>¶
其狀則鸞鳥也(南/史)¶
會稽歲時獻竹簟供御世號為流黄簟(西京/雜記)¶
跂勒國貢文犀織以為簟(洞㝠記/以下帳)¶
茅君當受神靈之職衆賔皆至忽然有素縑帳於屋下¶
敷數重白氊金案玉杯人皆醉飽(神仙/傳)¶
上設紫琉璃帳火齊屏風列靈麻之燭以紫玉為盤(拾遺/記)¶
斯條國王作白珠交結帳(吳時外/國傳)¶
帝於迷樓上張四寶帳帳各異名一名散春愁二名醉¶
<pb:KR3k0054_WYG_039-30b>¶
忘歸三名夜酣香四名延秋月(大業拾遺/  以下燈)¶
穆王設常生之燈以自照一名恒輝又列璠膏之燭遍¶
於宫内又有鳳腦之燈又有氷荷者出氷壑之中取此¶
花以覆燈七八尺不欲使光明逺也(拾遺/記)¶
高祖初入咸陽宫周行庫府金玉珍寶不可稱計其尤¶
驚異者有青玉五枝燈高七尺五寸作蟠螭以口銜燈¶
燃燈鱗甲皆動煥炳若列星而盈室焉(西京/雜記)¶
武帝燃芳苢燈於閣上光色紫有白鳳黑冠黑龍馵足¶
<pb:KR3k0054_WYG_039-31a>¶
来戲於閣(洞𠖇/記)¶
元封中起方山像招諸靈異燒天下異香有沉光香塗¶
魂香外國所貢青樝之燈燃照數里(上/)¶
江寕縣寺有晉長明燈歲乆火色變青而不熱隋文帝¶
平陳已訝其古至今猶存(隋唐/嘉話)¶
黿脂為燈置水中即見諸物(淮南萬畢術物/以下雜紀器)¶
劉樊撰諸器物造作之始十五卷名曰物祖(北/史)¶
太昊制九針(帝王/世紀)¶
<pb:KR3k0054_WYG_039-31b>¶
黄帝創觀漏水(隋/志)¶
雍父作舂黄帝臣也(世/本)¶
蚩尤作冶(尸/子)¶
夏少康作箕帚(古/本)¶
昆吾作陶赤翼作杵臼(吕氏春秋作周書/又云神農  陶)¶
伏羲氏作網黄帝作釜甑舜作瓦棺土墍夏昆吾氏作¶
瓦公輸般作石磑倕作銚(古史/考)¶
孟莊子作鋸(上/)¶
<pb:KR3k0054_WYG_039-32a>¶
神農作牀席薦蓐枕被少昊作簀堯作毯伊尹制承塵¶
周公作簟(物/原)¶
軒轅作帷帳禹作屏伊尹作亮槅周公作簾¶
伏羲作木梳神農作笓□軒轅作鏡鑷剃刀少康作掠¶
子伊尹作油刷吕望作梳匣秦始皇作鏡臺¶
軒轅臣雍父作碓后稷作水碓魯般作礱磨碾子晉杜¶
預作連機碓踏碓是也¶
神農作釜軒轅作鋸鑿般作鉋鑽櫽括¶
<pb:KR3k0054_WYG_039-32b>¶
軒轅作帨巾帝嚳作布袱湯作手巾脚巾祖甲作&KR1843;周¶
公作紗罩軒轅作几夏禹作案周公制筵坫吕望作榻¶
召公作椅漢武帝始效北蕃作交椅曹操作懶架¶
神農作瓶甕軒轅作釜甑鼎尊盤盂椀楪匙筯祝融作¶
&KR0815;舜作爼豆敦勺禹作籩豆盞湯作杯周公作臺盞田¶
恒作唾壺秦始皇制湯礶¶
軒轅始造記里皷指南車周公作欹器¶
遂人作火神農因制陶冶軒轅作針剪少昊制灰汁米¶
<pb:KR3k0054_WYG_039-33a>¶
糊顓頊作衣桁后稷制砧杵后䕫作衣架紂作熨斗¶
蒍敖作酒窄老&KR0360;作酒篘¶
神農作油軒轅作燈唐堯作燈檠成湯作蠟燭¶
遂人作樵祝融作炭唐堯作火爐伊尹作踏脚史佚作¶
火杴秦始皇為烘篰晉羊琇作獸炭¶
軒轅作膠舜作漆公劉作黄蠟桀臣昆吾作石灰紂作¶
脂粉周公作礪火秦穆公作輕粉劉安作焰硝白蠟¶
軒轅始作浴盆溺器高辛氏造為偪厠¶
<pb:KR3k0054_WYG_039-33b>¶
柱作蓑笠禹始為葢魏神元帝始為傘宇文涉歸作氊¶
衫雨籠公劉作泥罱戽斗伊尹始作桔橰史佚始作轆¶
轤馬鈞始作&KR0008;桶¶
赫胥氏造梳以木為之二十四齒取疏通之義¶
梭一名踟蹰蚕箔一名璘籍¶
漢靈帝使畢嵐作翻車(並/上)¶
馮鈞居京城内無水灌園乃作翻車令童兒轉之田家¶
有水車即此器也(魏/畧)¶
<pb:KR3k0054_WYG_039-34a>¶
漢張讓作翻車名渴烏為曲角以氣引水¶
豪犀刷鬢器也詩曰側釵移袖拂豪犀(三餘/帖)¶
無餘胡王有洛成天大旱浸於水即雨下(三餘/帖)¶
郎當淨櫛器也¶
吳主亮夫人洛珍有櫛名玉雪¶
淮南王有薰籠賦¶
大衣篝一名答一名薰籠(急就/章注)¶
光武后隂麗華有金虬屈膝倒鳳銜花簫局(記事/珠)¶
<pb:KR3k0054_WYG_039-34b>¶
簫局古薰籠也女巫章丹陳珠以犀金雜花簫局自隨¶
(上/)¶
杵之神曰細腰庾信詩曰北堂細腰杵¶
劉之遴好古愛竒在荆州聚古器數十百種有一器似¶
甌可容一斛上有金錯字時人無能知者又獻古器四¶
種於東宫其第一種鏤銅鴟夷榼二枚兩耳有銀鏤銘¶
云建平二年造其第二種金銀錯鏤古罇二枚有篆銘¶
云㤗容成侯適楚之歲造其第三種外國滲罐一口有¶
<pb:KR3k0054_WYG_039-35a>¶
銘云元封二年龜兹國獻其第四種古製澡盤一枚銘¶
云初平二年造(南/史)¶
竟陵王得古窑小口方腹而底平可容七八升以問陸¶
澄澄曰此名服匿單于以與蘓武詳視器底彷彿可識¶
如澄言(南/史)¶
西魏文帝造二欹器其一為二仙人共持一鉢同處一¶
盤葢有山山有香氣别有一仙人持一金缾以臨器上¶
以水灌山則出於缾而注於器烟氣通發山中謂之仙¶
<pb:KR3k0054_WYG_039-35b>¶
人欹器也其一為二荷同處一盤相去盈尺中有芙蓉¶
下垂器上以水注芙蓉而盈於器又為鳬雁蟾蜍以飾¶
之謂之水芝欹器二盤各有一牀一鉢鉢圓而牀方中¶
有人焉言三才之象也器如觥形滿則平溢則傾置之¶
前殿以警滿盈焉¶
曹公作欹案卧視書六朝人作隱囊柔軟可欹又勝欹¶
案¶
楊愔傳以方麯障面讀書不解方麯為何語按説文作¶
<pb:KR3k0054_WYG_039-36a>¶
筁蚕薄也通作曲禮記曰薄漢書周勃傳織薄曲為業¶
方言薄謂之曲此云方麯障面葢竹織方扇也¶
　¶
　¶
　¶
　¶
　¶
　¶
<pb:KR3k0054_WYG_039-36b>¶
　¶
　¶
　¶
　¶
　¶
　¶
　¶
　廣博物志卷三十九¶
