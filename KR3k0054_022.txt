# -*- mode: mandoku-view; -*-
#+TITLE: 廣博物志
#+DATE: 2015-08-24 23:33:16.049712
#+PROPERTY: ID KR3k0054
#+PROPERTY: BASEEDITION WYG    
#+PROPERTY: JUAN 卷二十二
<pb:KR3k0054_WYG_022-1a>¶
欽定四庫全書¶
　廣博物志卷二十二¶
　　　　　　　　　　　　明　董斯張　撰¶
　　方伎(醫/)　(卜筮/)　(相/)　(碁博諸戲/)　(幻術附/)¶
巫彭作醫巫咸作筮(呂氏春秋術又郭璞巫咸山賦云/巫咸以鴻  為帝堯之醫未詳孰)¶
(是/)¶
神農始䆒息脉辯藥性制針炙作醫方軒轅臣巫彭始¶
制藥丸伊尹創煎藥秦和始為醫書(物/原)¶
<pb:KR3k0054_WYG_022-1b>¶
醫師掌醫之政令聚毒藥以共醫事(毒為五毒藥謂五/藥醫師聚之以共)¶
(衆醫之/所用)凡邦之有疾病者疕&KR0337;者造焉(輕曰疾重曰病/頭瘡曰疕身瘡)¶
(曰&KR0337;皆造醫師求藥疕/音匕&KR0337;音羊造七到反)則使醫分而治之(醫師使疾醫/治疾病使&KR0337;)¶
(醫治/疕瘍)歳終則稽其醫事以制其食(每歳之終醫師考衆/醫之事功以制其食)¶
(祿/)十全為上十失一次之十失二次之十失三次之十¶
失四為下(周/禮)¶
食醫掌和王之六食六飯六膳百羞百醬八珍之齊(六食謂六榖/六飲謂六清)¶
(六膳謂六牲百羞謂羞用百二十品百醬謂醤用百二十罋八反/珍謂八物此皆膳夫所掌食醤則調和其齊焉和去聲齊才細)¶
<pb:KR3k0054_WYG_022-2a>¶
凡食齊眡春時(食宜/温也)羮齊眡夏時(&KR0245;冝/熱也)醬齊眡秋時(醤/冝)¶
(凉/也)飲齊眡冬時(飲冝/寒也)凡和(大凡調/和飲食)春多酸(酸以養肝/肝屬木也)夏¶
多苦(苦以養心/心属火也)秋多辛(辛以養肺/肺属金也)冬多鹹(鹹以養腎/腎属水也)調¶
以滑丼(脾属土分主四時/故皆調以滑丼焉)凡會膳食之宜(畜與榖各/有相宜)牛¶
宜稌(牛&KR0095;畜/稌&KR0095;穀)羊宜黍(羊火畜黍火榖此/二者以同氣為宜)豖宜稷(豖&KR0095;畜/稷水榖)¶
(此以&KR0095;尅/水為宜)犬宜&KR0413;(犬金畜&KR0413;水榖此/以土生金為宜)鴈宜麥(鴈火畜麥/木榖此以)¶
(木生火/為冝)魚冝苽(魚水畜苽水榖此亦/以同氣為宜苽音孤)凡君子之食恒放¶
焉(食醫雖以養生為主然君子/所以自養者亦可依放之也)¶
<pb:KR3k0054_WYG_022-2b>¶
疾醫掌養萬民之疾病四時皆有癘疾春時有痟首疾¶
夏時有痒疥疾秋時有瘧寒疾冬時有嗽上氣疾(痟酸/削也)¶
(上氣/喘也)逆以五味五榖五藥養其病(五味鹹苦酸辛丼五榖麻/黍稷麥豆五藥草木蟲石)¶
(榖/也)以五氣五聲五色眡其死生(五氣五藏所出之氣心/肝脾肺腎也五聲言語)¶
(所出之聲宫啇角徴羽也五色靣貌所發之色青赤白/黒黄也三者皆屬五行相生則生相尅則死故以此胝)¶
(之/)兩之以九竅之變(九竅謂陽竅七兩耳兩目兩鼻口/也隂竅二大小二府也兩之謂隂)¶
(陽變謂隂陽之/變竅苦吊反)參之以九藏之動(九藏謂神藏五卽心/肝脾肺腎是也形藏)¶
(四即耳目口鼻是也參之謂隂陽/與中氣動謂脉候之動藏才浪反)¶
<pb:KR3k0054_WYG_022-3a>¶
瘍醫掌腫瘍潰瘍金瘍折瘍之祝藥劀殺之齊凡療瘍¶
以五毒攻之以五氣養之以五藥療之以五味節之凡¶
藥以酸養骨(酸木味木立/地中似骨也)以辛養筋(辛金味金之纒/合異物似筋也)以¶
鹹養脉(鹹水味水之流/行地中似脉也)以苦養氣(苦火味火之出/入無形似氣也)以丼¶
養肉(丼土味土之兼/載四者似肉也)以滑養竅(滑滑石也凡諸滑物/通利徃來似竅也)¶
凡有&KR0337;者受其藥焉(並/上)¶
余所撰百巻名曰玉函方皆分别病名以類相續不相¶
雜錯其九十三卷皆單行徑易籬陌之間顧盻皆藥¶
<pb:KR3k0054_WYG_022-3b>¶
衆急之病無不畢備家有此方可不用醫(抱朴/子)¶
僊人入瘟疫秘禁法思其身為五玉五玉者隨四時之¶
色春色靑夏赤四季月(四季或/作六月)黃秋白冬黒又思冠金¶
巾思心如炎火大如斗則無所畏也又一法思其髪散¶
以被身一髪端輙有一大星綴之又思作七星北斗以¶
冠覆其頭以罡指前又思五臟之氣從兩目出周身如¶
雲霧肝青氣肺白氣脾黄氣腎黑氣心赤氣五色紛錯¶
則可與疫病者同牀也或禹歩呼直日玉女或閉氣思¶
<pb:KR3k0054_WYG_022-4a>¶
力士撡千斤鎚百二十人以自衞或用射鬼丸赤車使¶
者丸冠軍丸徐長卿(藥名/也)散玉函精粉靑牛道士熏身¶
丸崔(一作/雀)文黃(一作/星)㪚草玉酒黃庭丸皇符老子領中¶
符赤鬚子桃花符皆有良效者也(上/)¶
夫醫者非仁愛不可托非聰明達理不可任非亷潔淳¶
良不可信古之用醫必選名姓之後(物理/論)¶
伏羲察六氣審隂陽以賫之身而四時水火陞降得以¶
有象百病之理得以有類於是嘗草治砭以制民疾而¶
<pb:KR3k0054_WYG_022-4b>¶
人滋信(世謂神農嘗百草而孔叢子世紀皆/以為伏羲葢不有其始曷善其終)¶
炎帝命僦貸季理色脉對察和齊摩踵訰告以利天下¶
而人得以繕其生¶
黄帝謂人之生負陰而抱陽食味而被色寒暑盪之外¶
喜怒攻之内夭昏凶札君民代有乃上窮下際察五氣¶
立五運洞性命紀隂陽極咨於岐雷而内經作謹候其¶
時著之玉版以藏靈蘭之室命巫彭桐君處方盄餌湔¶
澣(剌/洽)而人得以盡年¶
<pb:KR3k0054_WYG_022-5a>¶
上古醫曰弟父弟父之為醫也以莞為席以芻為狗北¶
靣而祝之發十言耳諸扶輿而來者皆平復如故中古¶
之為醫者曰踰附踰附之為醫也搦木為腦芟草為軀¶
吹竅定腦死者復生(韓詩/外𫝊)¶
平公有疾秦景公使醫龢視之出曰疾不可為也是謂¶
逺男而近女惑以生蠱非鬼非食惑以䘮志良臣不生¶
天命不佑若君不死必失諸侯趙文子聞之曰武從二¶
三子以佐君為諸侯盟主於今八年矣内無苛慝諸侯¶
<pb:KR3k0054_WYG_022-5b>¶
不二子胡曰良臣不生天命不佑對曰自今之謂龢聞¶
之曰直不輔曲明不䂓闇搖木不生危松栢不生埤吾¶
子不能諌惑使至於生疾又不自&KR0370;而罷其政八秊之¶
謂多矣何以能久文子曰醫及國家乎對曰上醫醫國¶
其次疾人固醫官也文子曰子稱蠱何實生之對¶
曰蠱之慝榖之飛實生之物莫伏於蠱莫嘉於榖榖興¶
蠱伏而章明者也故食榖者晝選男德以象榖明宵靜¶
女德以伏蠱慝今君一之是不饗榖而食蠱也是不昭¶
<pb:KR3k0054_WYG_022-6a>¶
穀明而皿蠱也夫文蟲皿為蠱吾是以云文子曰君其¶
㡬何對曰若諸侯服不過三年不服不過十年過是晉¶
之殃也是嵗趙文子卒諸侯叛晉十年平公薨(國語/)¶
孔子有病哀公使醫視之醫曰子居處飲食何如孔子¶
曰春居葛室夏居宻陽秋不風冬不煬飲食不饋飲食¶
不勤醫曰是良藥也(公孫/尼子)¶
龎煖曰昔伊尹醫殷太公醫周武王百里醫秦申麃¶
醫郢原季醫晉范蠡醫越管仲醫齊而五國霸其善¶
<pb:KR3k0054_WYG_022-6b>¶
一也然不同數卓襄王曰願聞其數煖曰王獨不聞¶
魏文侯之問扁鵲耶曰子昆弟二人其孰最善為醫扁¶
鵲曰長兄最善中兄次之扁鵲最為下魏文侯曰可得聞¶
耶扁鵲曰長兄於病視神未有形而除之故名不出於¶
家中兄治病其在毫毛故名不出於閭若扁鵲者鑱血¶
脉投毒藥副肌膚間而名出聞於諸侯魏文侯曰善使¶
管子行醫術以扁鵲之道曰桓公㡬能成其霸乎凡此¶
者不病病治之無名使之無形至功之成其下謂之自¶
<pb:KR3k0054_WYG_022-7a>¶
然故良醫化之拙醫敗之雖幸不死創伸股維卓襄王¶
曰善寡人雖不能無創孰能加秋毫寡人之上哉(鶡冠/子)¶
扁鵲造軒光之竈八成之湯(說苑/)¶
醫家二扁鵲一黄帝時人一戰國時人¶
魯公扈趙齊嬰二人有疾同請扁鵲求治扁鵲治之既¶
同愈謂公扈齊嬰曰汝曩之所疾自外而干腑臟者同¶
藥石之所已今有偕生之疾與體偕長今為汝攻之何¶
如二人曰願先聞其騐扁鵲謂公扈曰汝志強而氣弱¶
<pb:KR3k0054_WYG_022-7b>¶
故足於謀而寡於斷齊嬰志弱而氣強故少於慮而傷¶
於專若換汝之心則均於善矣扁鵲遂飲二人毒酒迷¶
死三日剖胸探心易而置之投以神藥既悟如初二人¶
辭歸於是公扈反齊嬰之室而有其妻子妻子弗識齊¶
嬰亦反公扈之室有其妻子妻子亦弗識二室因相與¶
訟求辨於扁鵲扁鵲辯其所由訟乃已(列/子)¶
昔扁鵲居宋得罪於宋君出亡之衞衞人有病將死者¶
扁鵲至其家欲為治之病者之父謂扁鵲曰吾子病甚¶
<pb:KR3k0054_WYG_022-8a>¶
篤將謂迎良醫治非子所能治也退而不用乃使靈巫¶
求福請命對扁鵲而呪病者卒死靈巫不能治也夫扁¶
鵲天下之良醫而不能與靈巫爭用者知與不知也¶
(新/語)¶
龍叔謂文摯曰子之術微矣吾有疾子能已乎文摯曰¶
唯命所聽然先言子所病之證龍叔曰吾鄉譽不以為¶
榮國毁不以為辱得而不喜失而弗憂視生如死視冨¶
如貧視人如豕視吾如人處吾之家如逆旅之舎觀吾¶
<pb:KR3k0054_WYG_022-8b>¶
之鄉如戎蠻之國凡此衆疾爵賞不能勸刑法不能¶
威盛衰利害不能易哀樂不能移固不可事國君交親¶
友御妻子制僕隸此奚疾哉奚方能已之乎文摯乃¶
命龍叔背明而立文摯自後向明而望之旣而曰嘻吾¶
見子之心矣方寸之地虛矣㡬聖人也子心六孔流通¶
一孔不達今以聖智為疾者或由此乎非吾淺術所能¶
已也(上/)¶
楊朱之友曰季梁季梁得疾七日大漸其子環而泣之¶
<pb:KR3k0054_WYG_022-9a>¶
請醫季梁謂楊朱曰吾子不肖如此之甚汝奚不為我¶
歌以曉之楊朱歌曰天其弗識人胡能覺匪祐自天弗¶
孽由人我乎汝乎其弗知乎醫乎巫乎其知之乎其子¶
弗曉終謁三醫一曰矯氏二曰俞氏三曰盧氏診其所¶
疾矯氏謂季梁曰汝寒温不節虚實失度病由饑飽色¶
欲精慮煩散非天非鬼雖漸可攻也季梁曰衆醫也亟¶
屏之俞氏曰女始則胎氣不足乳湩有餘病非一朝一¶
夕之故其所由來漸矣非可已也季梁曰良醫也且食¶
<pb:KR3k0054_WYG_022-9b>¶
之盧氏曰汝疾不由天亦不由人亦不由鬼禀生受形旣¶
有制之者矣亦有知之者矣藥石其如汝何季梁曰神¶
醫也重貺遺之俄而季梁之疾自瘳(列/子)¶
郭玉廣漢人初有老父漁釣於涪水自號涪翁著針經診¶
脉法授弟子程高高傳於玉學方胍六徴之技隂陽不¶
測之術和帝時為太醫丞仁愛不矜雖貧賤必盡其心¶
力療貴人時或不愈帝令貴人羸服變處一針卽差召¶
玉詰狀玉曰醫者意也腠理至微隨氣用巧神存心手¶
<pb:KR3k0054_WYG_022-10a>¶
之間可得解而不可得言貴者處尊高以臨臣懐怖懾¶
其療有四難自用意而不任臣一難也將身不謹二難¶
也骨節不能使藥三難也好逸惡勞四難也臣意猶且¶
不盡何有於病哉此所以不愈也(後漢/書)¶
漢河間王病瘕醫莫能治有𤣥俗者自言河間人也合¶
巴豆雲母賣於都市七丸一錢治百病河間王買其藥¶
服之下蛇數頭問其藥意俗曰王病乃六世殃非今世¶
所招也王嘗放乳鹿麟母也仁心感天故當遇俗語竟¶
<pb:KR3k0054_WYG_022-10b>¶
遂不見後見在常山下(搜神/記)¶
有一郡守病華佗以為其人盛怒則差乃多受其貨而¶
不加治無何棄去留書罵之郡守果大怒令人追捉殺¶
佗郡守子知之属使勿逐守瞋恚旣甚吐黑血數升而¶
愈¶
華佗刲腹治病不起於華佗抱朴子云仲景開懷以納¶
赤餅素問亦云割肌解膚古固有此法也¶
佗嘗行道見一人病咽嗜食不得下家人車載欲往就¶
<pb:KR3k0054_WYG_022-11a>¶
醫佗聞其呻吟聲駐車徃視語之曰向來道邉有賣餅¶
家蒜虀大酢從取三升飲之病自當去卽如佗言立吐¶
蛇一枚(並/上)¶
何顒妙有知人之鑒初張仲景總角造顒顒謂曰君用¶
思精宻而韻不能高將為良醫矣仲景後果有奇術王¶
仲宣年十七時過仲景仲景謂之曰君體有病宜服五¶
石湯若不治年及三十當睂落仲宣以其賖逺不治後¶
至三十果覺眉落其精如此(小/説)¶
<pb:KR3k0054_WYG_022-11b>¶
劉平阿行醫術有功德救人疾病如己之病行遇仙人¶
周正時授以隠存之道(神仙/傳)¶
河内太守劉勲女苦左膝裏瘡痒迎佗使視以繩繋一犬¶
於馬後走馬牽犬犬困不能行因取斷腸以向瘡口須¶
&KR0119;有若蛇者從瘡中出長三尺(華佗/别傳)¶
裴頠通傳多聞兼明醫術(晋/書)¶
趙泉性好醫方拯救無倦善療衆疾於瘧尤工甚為當¶
時所嘆服焉¶
<pb:KR3k0054_WYG_022-12a>¶
皇甫謐後得風痺疾因疾而學醫習覽經方手不輟卷¶
遂盡其妙¶
殷仲堪父師病積季衣不解𢃄躬學醫術䆒其精妙¶
劉德彭城人也少以醫方自達衆疾於虛勞尤為精妙¶
魏詠之字長道任城人也家貧素而躬耕為事好學不¶
倦生而脣缺有善相者謂之曰卿當富貴年十八聞荆¶
州刺史殷仲堪帳下有名醫能療之貧無行裝謂家人¶
曰殘醜如此用活何為遂齎數斛米西上以投仲堪既¶
<pb:KR3k0054_WYG_022-12b>¶
至造門自通仲堪嘉其盛意召醫與視之曰可剝而補¶
之但須百日進粥不得語笑詠之曰半生不語而有半¶
生亦當療之况百日耶仲堪於是處之别室令醫善療¶
之詠之遂閉口不言惟食薄粥其勵志如此及差仲堪¶
厚資遣之(並/上)¶
元帝渡江有王離妻季氏者洛陽人將洛陽舊火南渡¶
自言受道於祖母王氏傳此火并有遺書二十七卷臨¶
終使行此火勿令斷絶火色甚赤異於餘火有靈騐四¶
<pb:KR3k0054_WYG_022-13a>¶
方病者將此火煮藥及灸諸病皆愈轉相妖惑官司禁¶
不能止及季氏卒火亦經時而滅人號其所居為聖火¶
巷(建康實/録注)¶
許永為豫州刺史鎭歷陽其弟得病心腹堅痛居一夜¶
忽聞屏風後有鬼言何不速殺之明日李子豫當以赤¶
丸打汝即死矣腹中鬼對曰吾不畏之及旦遂使人迎¶
子豫旣至病者忽聞腹中有呻吟之聲子豫遂於巾箱¶
中出八毒赤丸與服之須臾腹中雷鳴彭轉大利所病¶
<pb:KR3k0054_WYG_022-13b>¶
卽愈(續搜/神記)¶
單道開能治目疾常周行墟野救療百姓王公逺近贈¶
遺累積皆受而施散一毫無餘(㝠祥/記)¶
晉殷文祥一名道筌自稱年已七十而靣光白若四十¶
許人曽賣藥於荆州時多疫癘無貴賤皆與之藥所活¶
不可勝數人謂之神醫得一錢卽施與貧者又多為橋¶
梁以便往來凡利人之事行之不倦一日謂人曰吾夜見¶
神人謂我有隂德當登仙矣衆疑其妄明日遽辭别徃¶
<pb:KR3k0054_WYG_022-14a>¶
丼露寺北崖遂乘雲而去後十餘年人見在江西賣藥¶
又見在蜀者終莫知所之¶
晉洛陽大市寺有安慧則未詳氏族少無恒性卓越異¶
人而工正書善能談吐晉永嘉年中天下疫病則晝夜¶
祈誠願天神降藥以愈萬民一日出寺門見兩石形如¶
甕則疑是異物取看之果有神水在内病者飲服莫不¶
皆愈¶
劉涓子晉宋間於丹陽夜射一物高二丈走聲如雷明¶
<pb:KR3k0054_WYG_022-14b>¶
率人跡之見一小兒曰主人為劉涓子所射問之為黄¶
父鬼也尾小兒至其止見三人一臥一看書一擣藥即齊¶
聲呼突而前三人並走遺一帙癰疽方以治病神騐號¶
鬼遺方¶
宋明帝宫人患腰疼牽心發即氣絶衆醫以為肉癥徐¶
文伯曰此髪瘕也以油灌之則吐物如髪稍稍引之長¶
三尺頭已成虵能動懸柱上水滴盡一髪而已病即愈¶
(談/藪)¶
<pb:KR3k0054_WYG_022-15a>¶
徐文伯精醫業張融謂之曰昔王微嵇叔夜並學而不¶
能殷仲堪之徒故所勿論得之者由神明洞徹然後可¶
至故非吾徒所及(南/史)¶
徐嗣伯字德紹善淸言精於醫術曽有一嫗患滯瘀積¶
年不差嗣伯為之診疾曰此屍注也當須死人枕煑服¶
之可愈於是就古塜中得一枕焉以半邉腐缺服之即¶
差後秣陵人張景年十五腹脹靣黃衆醫不療以問嗣¶
伯嗣伯曰此石蚘耳當以死人枕煑服之依語煑枕以¶
<pb:KR3k0054_WYG_022-15b>¶
服之得大利蚘䖝頭堅如石者五六升許病卽差後沈¶
僧翼眼痛又多見鬼物以問之嗣伯曰邪氣入肝可覔¶
死人枕煑服之竟可埋枕於故處如其言又愈王晏知¶
而問之曰三病不同而皆用死人枕療之俱差何也答¶
曰屍注者鬼氣也伏而未起故令人沈滯得死人枕促¶
之魂氣飛越不復附體故屍注可差石蚘者醫療既僻¶
蚘蟲轉堅世間藥不能除所以須鬼物驅之然後可散¶
也夫邪氣入肝故使眼痛而見魍魉應須邪物以釣其¶
<pb:KR3k0054_WYG_022-16a>¶
氣因而去之所以令埋於故處也晏深嘆其神妙(南/史)¶
王僧孺工属文多識古事侍郎金元起欲工素問訪以¶
砭石僧孺答曰古人當以石為針必不用鐡說文有此¶
砭字許愼云以石刺病也東山經高氏之山多針石郭¶
璞云可以為砭針春秋美疢如惡石服子愼注云石砭¶
石也季世無復佳石故以鐡代也(梁/書)¶
薛伯宗善徙癰疽公孫泰患背伯宗為氣封之徙置¶
齋前桞樹上明旦癰消樹邊起一瘤如拳大稍稍長二¶
<pb:KR3k0054_WYG_022-16b>¶
十餘日瘤大膿爛出黄赤汁斗餘樹為之痿損(南/史)¶
父母疾篤醫雖賤雖少則涕泣而拜之以求哀也梁孝¶
元在江州嘗有不豫世子方等親拜中軍叅軍李猷焉¶
(顔氏/家訓)¶
魏興和二年遣崔敏陽休之來聘敏字長謙淸河東武¶
城人博學贍文當朝第一與太原王延業齊名加以天¶
文律歷醫方藥品卜論既至帝選碩學沙門十人於御¶
對百寮與之談論多屈於敏帝賜敏書五百餘卷他¶
<pb:KR3k0054_WYG_022-17a>¶
物倍之四公進曰崔敏學問踈淺不足上軫冲襟命臣¶
䏿敵之必死帝從之初江東論學有十二沙門論以條¶
疏徵覈有中觀論以乘寄蕭然言名理者宗仰其術北¶
朝有如實論質定宗禮有廻諍論借機破義敏總南¶
北二業皆精又桑門所專唯在釋氏若儒之與道蔽於¶
未聞敏兼三教而擅之頗有德色䏿公嘗於五天竺國¶
以梵語精理問論中分别論大無畏論因明論皆窮理¶
盡妙䏿公貌寢形陋而聲氣淸暢敏既頻勝羣僧而乃¶
<pb:KR3k0054_WYG_022-17b>¶
傲形於物其日帝於净居殿命䏿公與敏談論至若三¶
光四氣五行十二支十干八宿風雲氣候金丹玉液藥¶
性針道六性五藴隂陽歷數韜畧機權飛伏孤虚鬼¶
神情狀始自經史終於老釋凡十餘日辨揚六萟百氏¶
與敏互為主客立談絶倒觀者莫不盈量忘歸然敏詞氣¶
畢沮於䏿不自得因而成病輿疾北歸未逹中路而卒(梁四/公記)¶
崔季舒本好醫術天保中於徙所無事更銳意研精¶
遂為名手多所全濟雖位望轉高未曾懈怠縱貧賤¶
<pb:KR3k0054_WYG_022-18a>¶
厮養亦為之療䕶(北/史)¶
魏時有句驪客善用針取寸髪斬為十餘叚以針貫取¶
之言髪中虚也其妙如此(酉陽/雜爼)¶
有人患脚跟腫痛諸醫莫能識徐之才曰蛤精疾也由¶
乘舩入海埀脚水中疾者曰實曾如此之才為剖得蛤¶
子二枚如榆莢又有以骨為刀子靶者五色斑斕之才¶
曰此人瘤也問得處云於古塜見髑髏額骨長數寸試¶
削視有文理故用之其明悟多通如此天統四年累遷¶
<pb:KR3k0054_WYG_022-18b>¶
尚書左僕射俄除兖州刺史特給鐃吹一部之才醫術¶
最高偏被命召武成酒色過度怳惚不恒曾病發自云¶
初見空中有五色物稍近變成一美婦人去地數丈亭¶
亭而立食頃變為觀世音之才云此色欲多大虛所致¶
卽用湯方服一劑其疾竟愈帝每發動蹔遣騎追之¶
針藥所加應時必效(北齊/書)¶
和士開用事人多附之有一人士曾㕘士開病醫者云¶
須服黄龍湯士開有難色叅曰此物甚易王不須疑¶
<pb:KR3k0054_WYG_022-19a>¶
惑請先嘗之一舉而盡士開深感其意為之彊服遂得¶
汗病愈(續世/説)¶
北齊李元忠母多病專心醫藥研習積年遂善方技¶
李宓母病積年精習經方洞閑針藥母疾得除(隋/書)¶
子謂北山黃公善醫先寢食而後鍼藥汾隂侯生善筮¶
先人事而後說卦(文中/子)¶
銅川夫人好藥子始述方芮城府君重隂陽子始著歷¶
日且曰吾懼覽者或費日也(上/)¶
<pb:KR3k0054_WYG_022-19b>¶
一少年眼中常見一鏡醫士曰郎君吃鱠太多有魚鱗¶
在胸中所以眼花乃設芥醋一甌因餓啜之遂愈¶
于法開深思孤發妙通醫法或問法師高明剛簡何以¶
醫術經懷荅曰明六度以除四魔之病調九候以療風¶
寒之疾自利利人不亦可乎¶
隋許智藏祖道㓜以母疾䆒極醫方誡諸子曰為人子¶
者嘗膳視藥不知方術豈謂孝乎(以下/卜筮)¶
說卦言昔者聖人作易幽賛於神明而生蓍故鄭魴記¶
<pb:KR3k0054_WYG_022-20a>¶
云黄帝受河圖而定玉籙伏羲得神蓍而乘皇䇿易乾¶
鑿度所謂乘皇䇿者羲也古史攷云伏羲作卦始有筮¶
其後殷巫咸善占筮則筮自伏羲始矣¶
伏羲始造龜卜神農始以蓍筮漢張良始造棊卜京房¶
始以錢卜(物/原)¶
古之善揲蓍灼龜者能於今中示古古中示今高中示¶
下下中示高小中示大大中示小一中示多多中示一¶
人中示物物中示人我中示彼彼中示我是道也其來¶
<pb:KR3k0054_WYG_022-20b>¶
無今其徃無古其高無葢其低無載其大無外其小無¶
内其外無物其内無人其近無我其逺無彼不可析不¶
可合不可喻不可思惟其渾淪所以為道(關尹/子)¶
夫蓍之為言耆也龜之為言舊也明狐疑之事當問耆¶
舊也由此言之蓍不神龜不靈葢取其名未必有實也¶
無其神則知其無神靈無神靈則知不問天地也且天¶
地口耳何在而得問之天與人同道欲知天以人事相¶
問不自對見其人親問其意意不可知欲問天天高耳¶
<pb:KR3k0054_WYG_022-21a>¶
與人相逺如天無耳非形體也非形體則氣也氣若雲¶
霧何能告人蓍以問地地有形體與人無異問人不近¶
耳則人不聞人不聞則口不告人夫言問天則天為氣¶
不能為兆問地則地耳逺不聞人言信謂天地告報人¶
者何據見哉(論/衡)¶
天子下至士皆有蓍龜者重事决疑示不自專尚書曰¶
女則有大疑謀及卿士謀及庶人謀及卜筮定天下之¶
吉凶成天下之亹亹者莫善於蓍龜禮三正記曰天子¶
<pb:KR3k0054_WYG_022-21b>¶
龜長一尺二寸諸侯一尺大夫八寸士六寸龜隂故數¶
偶也天子蓍長九尺諸侯七尺大夫五尺士三尺蓍陽¶
故數奇也所以先謀及卿士何先盡人事念而不能思¶
思而不能知然後問於蓍龜聖人獨見先覩必問蓍龜¶
何示不自專也或曰精微無端緒非聖人所及聖人亦¶
疑之尚書曰女則有疑謂武王也乾草枯骨衆多非一¶
獨以燭龜何此天地之間壽考之物故問之也龜曰卜¶
蓍曰筮何卜赴也爆見兆筮也者信也見其卦也尚書¶
<pb:KR3k0054_WYG_022-22a>¶
卜三龜禮士冠經曰筮於廟門外筮畫卦所以必於廟¶
何託義歸智於先祖至尊故因先祖而問之也卜春秋¶
何方以為於西方東面葢蓍之䖏也卜時西向已卜&KR0370;¶
東向問蓍於東方面以少問老之義皮弁素幘求之於¶
質也禮曰皮弁素幘筮於廟門之外或曰天子占卜九¶
人諸侯七人大夫五人士三人又尚書曰三人占則從¶
二人之言不見吉凶於蓍復以卜何蓍者陽道多變¶
變乃成龜以制火灼之何禮襍記曰龜隂之老也蓍陽¶
<pb:KR3k0054_WYG_022-22b>¶
之老也龍非水不處龜非火不兆以陽動隂也必以荆¶
者取其䆒音也禮三正記曰灼龜以荆以火動龜不以¶
水動蓍何以為嘔則是也蓍龜敗則埋之何重之不欲¶
人襲尊者也(白虎/通)¶
大卜掌三兆之法(兆灼龜/之象也)一曰玉兆(如男子弄璋之/兆其象在左者)二¶
曰瓦兆(如弄瓦之兆/象在右者)三曰原兆(如易比吉原筮原之言/再也象之上下左右未)¶
(定者宜/再推之)其經兆之體皆百有二十(經常也三兆之法其/常體各有一百二十)¶
(也/)其頌皆千有二百(頌占之繇辭也每體十/繇則得千有二百也)掌三易之¶
<pb:KR3k0054_WYG_022-23a>¶
法(易變/易也)一曰連山二曰歸藏三曰周易其經卦皆八其¶
别皆六十有四掌三夢之灋一曰致夢(出於思慮有/因而至者)二¶
曰觭夣(角一俯一仰為觭人晝俯/仰於事夜則為夣觭竒)三曰咸陟(無心感物/為咸陟升)¶
(也謂無所拘滯/而自有其夣)其經運十(運卽眡祲所掌十煇也以占/夣之吉㓙運或為緷當為煇)其¶
别九十(每煇九變/别為九十)以邦事作龜之八命(國有大事則作/龜而命之有此)¶
(八/者)一曰征(行討/征役)二曰象(天象/變動)三曰與(與人/共事)四曰謀(啚事/於人)¶
五曰果(事成/與否)六曰至(人至/與否)七曰雨(禱/雨)八曰瘳(瘳疾瘳/質畱反)以¶
八命者賛三兆三易三變之占(以八命作龜則以龜筮/夣三者合聚而占之)¶
<pb:KR3k0054_WYG_022-23b>¶
以觀國家之吉凶以詔救政(周/禮)¶
卜師掌開龜之四兆(開謂出其/占書也)　一曰方兆二曰功兆¶
三曰義兆四曰弓兆　凡卜事眡高揚火(大事大卜眡/高則此卜事)¶
(葢小/事也)揚火以作龜(熾其火/以灼龜)致其墨(明其兆廣/之大小也)凢卜辨龜¶
之上下左右隂陽(上謂仰也下謂俯也左左倪也/右右倪也隂後弇也陽前弇也)以授¶
命龜者(卜師辨之/以授太卜)而詔相之(詔告以言也相賛/以事也相去聲)¶
龜人掌六龜之屬各有名物天龜曰靈屬(天龜𤣥俯/者靈也)¶
地龜曰繹屬(地龜黄仰/者繹也)東龜曰果屬(東龜青前弇果/也果魯果反)¶
<pb:KR3k0054_WYG_022-24a>¶
西龜曰靁屬(西龜白左/倪雷也)南龜曰獵屬(南龜赤後/弇獵也)北龜曰¶
若屬(北龜黑右/倪若也)各以其方之色與其體辨之(色謂𤣥黄/青白赤黑)¶
(也體謂俯仰/前後左右也)凢取龜用秋時攻龜用春時各以其物入¶
於龜室上春釁龜(以牲血/釁之)祭祀先卜若有祭祀則奉龜¶
以徃¶
菙氏(菙荆木也/灼龜用之)掌共燋契(燋即灼龜之木也契即開龜/之鑿也卜則爇燋以灼龜用)¶
(鑿以開龜/也燋音焦)以待卜事(菙人共之以/授卜師用之)　凢卜以明火爇燋¶
遂龡其焌契以授卜師遂役之¶
<pb:KR3k0054_WYG_022-24b>¶
占人掌占龜以八簭占八頌(將占八命之事光以蓍筮/之而以八頌占之簭音筮)¶
以八卦占簭之八故(八卦即三易之經卦/也八故八事之故也)以&KR2178;吉凶(&KR2178;/其)¶
(從違以/占吉凶)凢卜簭(龜為卜/蓍為筮)君占體(體兆象也/體有吉凶)大夫占色(色/兆)¶
(氣也色/有善惡)史占墨(墨兆廣也/墨有大小)卜人占圻(圻兆骨也圻有微/明尊者視兆象而)¶
(已卑者以次/詳其餘焉)　凢卜簭既事則繫幣以比其命　歳終¶
則計其占之中否(用以進退占/人之能否)¶
簭人掌三易以辨九簭之名一曰連山二曰歸藏三曰¶
周易九簭之名一曰巫更(鄭氏曰巫字皆當為/筮筮更者筮變動也)二曰巫¶
<pb:KR3k0054_WYG_022-25a>¶
咸(筮衆/心也)三曰巫式(作法/則也)四曰巫目(立要/凢也)五曰巫易(革天/命也)¶
六曰巫比(包遐/荒也)七曰巫祠(筮牲/與日)八曰巫參(筮御與七/參七南反)九¶
曰巫環(攻伐而圍之也孟/子曰環而攻之)以辨吉凶(辨其從違/以占吉凶)凢國之¶
大事先簭而後卜(當用卜者先筮之/筮不吉則不卜也)上春相簭(上春乃/一歳之)¶
(始相視揀擇其/蓍草可為筮也)凢國事共簭(以共國家/占筮之用)¶
占夣掌其歳時觀天地之會辨隂陽之氣以日月星辰¶
占六夣之吉凶(日為太陽月為太隂星二十八宿屬陽/辰十二次屬隂葢以歳時天地隂陽日)¶
(月星辰而占六/夢之吉凶也)一曰正夢(安静/而夣)二曰噩夢(驚愕/而夢)三曰思¶
<pb:KR3k0054_WYG_022-25b>¶
夣(覺時所/想而夣)四曰窹夣(覺時所/道而夢)五曰喜夣(喜悅/而夣)六曰懼夣¶
(恐懼/而夣)季冬聘王夣(歳十二月/聘問王夣)獻吉夣於王(王夢之吉/則獻其兆)王¶
拜而受之(吉夣在王而佑之者在天/拜而受之專天之所佑也)　乃舎萌於四方以¶
贈惡夢遂令始難毆疫(並/上)¶
古司怪主卜(元命/包)¶
卜筮者聖人之業也但近世無復佳師多不能中古者¶
卜以决疑今人生疑於卜何者守道信謀欲行一事¶
卜得惡卦反令恜恜(音敕/惕也)此之謂乎且十中六七以為¶
<pb:KR3k0054_WYG_022-26a>¶
上手粗知大意又不委曲凢射奇偶自然半牧何足賴¶
也世傳云解隂陽者為鬼所嫉坎&KR0452;貧窮多不稱泰吾¶
觀近古以來尤精妙者唯京房管輅郭璞耳皆無官位¶
多或罹灾此言令人益信儻值世綱嚴宻強負此名便¶
有詿誤亦禍源也及星文風氣率不勞為之吾嘗學六¶
壬式亦値世間好匠聚得龍首金匱玉爕玉歴十許種¶
書討求無騐尋亦悔罷凡隂陽之術與天地俱生其吉¶
凶德刑不可不信但去聖既逺世傳術書皆出流俗¶
<pb:KR3k0054_WYG_022-26b>¶
言辭鄙淺騐少妄多至如反支不行竟以遇害歸忌寄¶
宿不免凶終拘而多忌亦無益也(顔氏/家訓)¶
葢聞𤣥枵之野鬼方難測朱鳥之舎神道莫知而緹幔¶
曉披卽辨黄鍾之氣靈臺夕望便知玉井之色復以談¶
乎天者雖絶名言之外存乎我者還居稱謂之中余㓜¶
學星文多歷歲稔海中之書略皆尋䆒巫咸之說偏得¶
研求雖紫微迢逓如觀掌握靑龍顯晦易乎窺覽羡¶
門五將亟經玩習韓終六王常所寳愛至於周王白雉¶
<pb:KR3k0054_WYG_022-27a>¶
之筮殷人飛燕之卜蓍名聚雪非關地極之山卦有宻¶
雲能擁西郊之氣爻通七聖世經三古山陽王氏直解¶
談𤣥河東郭生纔能射覆兼而兩之竊自許矣(梁元/帝洞)¶
(林/序)¶
昔者桀筮伐有湯唐而牧卜占於熒惑云不吉不利出¶
征惟利安處彼為狸我為鼠勿用作事恐傷其父(歸/藏)¶
𫝊說賃為赭衣者舂於深巖以自給夢乘雲繞日而行¶
筮得利建侯之卦(拾遺/記)¶
<pb:KR3k0054_WYG_022-27b>¶
武王伐紂卜之而龜&KR0146;占者曰凶大公曰龜&KR0146;以祭則¶
凶以戰則勝武王從之卒克紂焉(一云太公推蓍蹈龜/而曰枯骨死草何知)¶
(而/凶)¶
天子筮獵萃澤其卦遇訟逄公占之曰藪澤蒼蒼其¶
宜正公戎事則從(穆天/子傳)¶
民西大冡者勾踐客秦伊善炤龜者冡也因名冢為¶
秦伊山(越絕/書)¶
蘓秦事鬼谷子學終辭歸道乏困行以蠡卜傳説自¶
<pb:KR3k0054_WYG_022-28a>¶
給(春秋/後語)¶
漢武帝與越王為親乃遣東方朔泛海求寳惟命一周¶
廻朔經二載乃至未至間帝問左右朔久而不至今寰¶
中何人善卜對曰有孫賔者極明易筮帝乃更庶服濳¶
行與左右賫絹二疋徃卜叩賔門出迎而延坐未之識¶
也帝乃啟卜卦成知是帝惶懼起拜帝曰朕來覔物卿¶
勿言賔曰陛下非卜他物乃卜東方朔也朔行七日必¶
至今在海中靣西招水大嘆到日請話之至日朔至帝¶
<pb:KR3k0054_WYG_022-28b>¶
曰卿約一年何故二載朔曰臣不敢稽程探寳未得也¶
帝曰七日前卿在海中面西招水大歎何也朔曰臣非¶
嘆别事嘆孫賔不識天子與帝對坐因此而嘆帝深異¶
之(搜神/記)¶
嚴遵賣卜於成都市日得百錢自給則閉肆下簾富人¶
羅冲為具車馬衣糧君平曰吾非不足也子奈何以不¶
足而助有餘冲曰吾有萬金子無擔石何云有餘君平¶
曰不然吾宿子家人定而役未息晝夜汲汲未嘗有足今¶
<pb:KR3k0054_WYG_022-29a>¶
我以卜為業不下床而錢自至猶餘數百不知所用此非¶
我有餘而子不足乎(高士/傳)¶
漢安定皇甫嵩眞常自筭其年夀七十三於綏和元年正¶
月二十五日晡時死書其屋壁以記之二十四日晡時¶
死其妻曰見筭時常下一筭欲以告之慮脱有㫖故不¶
告今果先一日也眞又曰北邙靑塜上孤檟之西四丈¶
所鑿之入七尺吾欲葬此地及眞死依言徃掘得古時¶
空槨即以葬焉(西京/雜記)¶
<pb:KR3k0054_WYG_022-29b>¶
曹元理嘗從友人陳廣漢廣漢曰吾有二囷米忘其䂖¶
數子為吾計之兀理以食著十餘轉曰東囷七百四十¶
九䂖二斗七合西囷六百九十七䂖八斗遂大署囷門¶
後出米西囷六百九十七䂖七斗九升中有一鼠大堪¶
一升東囷不差圭合元理後歲復遇廣漢廣漢以米數¶
告之元理以手擊牀曰遂不知鼠之食米不如剥面皮¶
矣廣漢為之取酒鹿脯數臠元理復算曰甘䉀二十五¶
區應收一千五百三十六枚蹲鴟三十七畆應收六百¶
<pb:KR3k0054_WYG_022-30a>¶
七十三䂖千牛産二百犢萬鷄將五萬雛羊豕鵞鴨皆¶
道其數果蓏殽核悉知其所乃曰此資業之廣何供具¶
之褊廣漢慙曰有倉卒客無倉卒主人元理曰俎上蒸¶
肫一頭厨中荔枝一盤皆可以為設廣漢再拜謝罪入¶
取盡日為歡其術後傳南季南季傳項滔項滔傳子陸¶
皆得其分數而失其𤣥妙焉(上/)¶
姜肱桓帝時再以𤣥纁聘不就卽拜大中大夫詔書至¶
門肱使家人對云久病就醫遂竄伏靑州界中賣卜¶
<pb:KR3k0054_WYG_022-30b>¶
給衣(後漢/書)¶
太尉喬𤣥字公祖梁國人也初為司徒長史五月末於¶
中門卧夜半後見東壁正白如開門明呼問左右左右¶
莫見因起自徃手捫摸之壁自如故還床復見心大怖¶
恐其友應劭適徃候之語次相告劭曰鄉人有董彦興¶
者卽許季山外孫也其探賾索隱窮神知化雖眭孟京¶
房無以過也然天性褊狹羞於卜筮者間來候師王叔¶
茂請迎之須&KR0119;便與俱來公祖虛禮盛饌下席行觴彦¶
<pb:KR3k0054_WYG_022-31a>¶
興自陳下&KR0095;諸生無他異分幣重言丼誠有踧踖頗能¶
别者願得從事公祖辭譲再三爾乃聴之曰府君當有¶
怪白光如門明者然不為害也六月上旬鷄鳴時聞南¶
家哭卽吉到秋節遷北行郡以金為名位至將軍三公¶
公祖曰怪異如此救族不暇何能致望於所不圖此相¶
饒耳至六月九日未明太尉楊秉暴薨七月七日拜鉅¶
鹿太守鉅邊有金後為度遼將軍歷登三事(搜神/記)¶
後漢汝南應樞生四子見神光照社樞見光以問卜人¶
<pb:KR3k0054_WYG_022-31b>¶
卜人曰此天符子孫其興乎乃探得黄金自是諸子宦¶
學並有才名至瑒七世通顯(孝子/傳)¶
管輅字公明平原人也善易卜安平太守東萊王基字¶
伯輿家數有怪使輅筮之卦成輅曰君之卦當有賤婦¶
人生一男墮地便走入竈中死又床上當有一大蛇銜¶
筆大小共視須臾便去又烏來入室中與鷰共鬬死烏¶
去有此三卦基大驚曰精義之致乃至於此幸為占其¶
吉凶輅曰非有他禍直客(一作/官)舎乆逺魑魅魍魉共為¶
<pb:KR3k0054_WYG_022-32a>¶
怪耳兒生便走非能自走直宋無忌之妖將其入竈也¶
大蛇銜筆者直老書佐耳烏與鷰鬬者直老鈴下耳¶
夫神明之正非妖能害也萬物之變非道所止也乆逺¶
之浮精必能之定數也今卦中見象而不見其凶故知¶
假托之數非妖咎之徴自無所憂也昔高宗之鼎非雉¶
所雊太戊之階非桑所生然而野鳥一雊武丁為高宗¶
桑糓暫生大戊以興焉知三事不為吉祥願府君安身¶
養德從容光大勿以神奸汚累天眞後卒無他遷安南¶
<pb:KR3k0054_WYG_022-32b>¶
督軍後輅鄉里乃太原問輅君徃者為王府君論怪云¶
老書佐為蛇老鈴下為烏此本皆人何化之㣲賤乎為¶
見於爻象出君意乎輅言茍非性與天道何由背爻象¶
而任心胸者乎夫萬物之化無有常形人之變異無有定¶
體或大為小或小為大固無優劣萬物之化一例之道¶
也是以夏鯀天子之父趙王如意漢高之子而鯀為黄¶
能意為蒼狗斯亦至尊之位而為黔喙之類也况蛇者¶
恊辰巳之位烏者棲太陽之精此乃騰黒之明象白日¶
<pb:KR3k0054_WYG_022-33a>¶
之流景如書佐鈴下各以微軀化為蛇烏不亦宜乎(搜/神)¶
(記/)¶
信都令家婦女驚恐更互疾病使輅筮之輅曰君北堂西¶
頭有兩死男子一男持矛一男持弓箭頭在壁內脚在¶
壁外持矛者主刺頭故頭重痛不得舉也持弓箭者主¶
射胸腹故心中懸痛不得飲食也晝則浮游夜來病人¶
故使驚恐也於是掘其室中入地八尺果得二棺一棺¶
中有矛一棺中有角弓及箭箭乆逺木皆消爛但有鐵¶
<pb:KR3k0054_WYG_022-33b>¶
及角完耳乃徙骸骨去城二十里埋之無復疾病¶
利漕民郭恩字義博兄弟三人皆得躄疾使輅筮其所¶
由輅曰卦中有君本墓墓中有女鬼非君伯母當叔母¶
也昔饑荒之世當有利其數升米者排著井中嘖嘖有¶
聲推一大石下破其頭孤䰟寃痛自訴於天耳(並/上)¶
管輅謂鍾毓曰我卜可以知生死毓曰命付天不付君¶
(魏/志)¶
郭璞嘗遇顔含欲為之筮含曰年在天位在人修已而¶
<pb:KR3k0054_WYG_022-34a>¶
天不與者命也守道而人不知者性也自有性命無勞¶
蓍龜(晉/書)¶
義興方叔保得傷寒埀死令璞占之不吉令求白牛厭¶
之求之不得唯羊子𤣥有一白牛不肻借璞為致之卽¶
日有大白牛從西來徑徃臨叔保驚惶病即愈(搜神/記)¶
揚州别駕顧球姊生十年便病至年五十餘令郭璞筮¶
得大過之升其辭曰大過卦者義不嘉冡墓枯楊無¶
英華振動遊魂見龍車身被重累嬰妖邪法由斬祀¶
<pb:KR3k0054_WYG_022-34b>¶
殺靈蛇非己之咎先人瑕案卦論之可柰何球乃迹訪¶
其家事先世曽伐大樹得大蛇殺之女便病病後有羣鳥¶
數千迴翔屋上人皆怪之不知何故有縣農行過舎邉¶
仰視見龍牽車五色晃爛其大非常有頃遂滅(上/)¶
王宗以賣卜自奉安帝以博士徵耻占驗見知懸綬於¶
庭而逃¶
王長文聞益州亂筮得老蠶縁枯桑之卦歎曰桑無葉¶
蠶以卒也吾蜀人殄於是矣拜蜀郡太守暴疾卒(華/陽)¶
<pb:KR3k0054_WYG_022-35a>¶
(國/志)¶
淳于智字叔平濟北人上黨鮑瑗家多䘮疾貧苦謂曰¶
淳于叔平神人也何不試就卜瑗乃令智作卦卦成謂¶
曰君宅東北有大桑樹君徑至市入門數十歩當有一人¶
將新馬鞭者就請還買以懸此桑樹三年當暴得財也¶
瑗承其言詣市果得馬鞭懸之至三年後浚井得錢千¶
萬銅鐡襍噐復可二十餘萬於是家業用展病者亦愈¶
(晉中/興書)¶
<pb:KR3k0054_WYG_022-35b>¶
韓友字景先善占卜龍舒長鄧林婦病積年埀死醫巫¶
皆息意友為筮之使畫作野猪著卧處屏風上一宿覺¶
佳於是遂差舒縣廷掾王睦病死已復魄友為筮之令¶
以丹畫板作日月置牀頭又以豹皮馬鄣泥臥上立愈¶
(上/)¶
隗炤者汝南民善於易臨終書板授其妻曰吾死當大¶
荒窮雖爾愼莫賣宅到後五年春當有詔使䪼來此¶
亭姓龔此人負吾金卿以此板徃責之亡後果大困欲¶
<pb:KR3k0054_WYG_022-36a>¶
賣宅者數矣憶夫言輙止到後期日有龔使者果至妻¶
遂齎板徃責使者使者執板不知所言沈吟良久謂曰¶
賢夫何能妻曰夫善易而未曾為人卜使者曰可矣乃¶
顧命侍者取箸而筮之卦成謂炤妻曰吾不相負金賢¶
夫自有金乃知亡後暫窮故藏金以待太平所以不告¶
妻兒者恐盡而困無已也知吾善易故書板以寄意耳¶
金有五百斤盛以靑瓶覆以銅盤埋在堂屋東頭去壁¶
一丈入地九尺妻還掘之皆如卜之言(録異/傳)¶
<pb:KR3k0054_WYG_022-36b>¶
晉王導病令戴洋推算法洋曰君侯本命在申而於申¶
上之石頭立冶金火相鑠水火相煎故受害導即移居¶
東府病痊¶
叚醫字元章廣漢新都人也習易經明風角有一生來¶
學積年自謂畧䆒要術辭歸鄉里醫為合膏藥并¶
以簡書封於筒中告生曰有急發視之生到葭萌與吏¶
争渡津吏撾破從者頭生開筒得書言到葭萌與吏鬭¶
頭破者以此膏裹之生用其言創者卽愈(搜神/記)¶
<pb:KR3k0054_WYG_022-37a>¶
西川費孝先善軌革世皆知名有大若人王旻因貨殖¶
至成都求為卦孝先曰教住莫住教洗莫洗一石榖搗¶
得三斗米遇明即活遇暗即死再三戒之令誦此言足¶
矣旻志之及行途中遇大雨憇一屋下路人盈塞乃思¶
曰教住莫住得非此耶遂冒雨行未㡬屋果傾覆獨得¶
免焉旻之妻已私鄰比欲媾終身之好俟旋歸將致毒謀¶
旻既至妻約其私人曰今夕新沐者乃夫也將晡呼旻¶
洗沐重易巾櫛旻悟曰教洗莫洗得非此也堅不從妻¶
<pb:KR3k0054_WYG_022-37b>¶
怒不省自沐夜半反被害既覺驚呼隣里共視皆莫測¶
其由遂被囚繫栲訊獄就不能自辨郡守録狀旻泣言¶
死卽死矣但孝先所言終無驗耳左右以是語上達郡¶
守命未得行法呼旻問曰汝隣比何人也曰康七遂遣¶
人捕之殺汝妻者必此人也已而果然因語僚佐曰一¶
石榖搗得三斗米非康七乎由是辨雪誠遇明活之效¶
(上/)¶
釋法願移居吳興長城家本事神身習鼔舞世間襍伎¶
<pb:KR3k0054_WYG_022-38a>¶
及蓍爻卜相僃盡其妙(神僧/傳)¶
有日者桞休祖善卜筮其妻曾病鼠瘻積年不差漸¶
因埀命休祖遂占之得頥之復按卦曰應得姓石者治¶
之當獲灸鼠而愈也旣而鄉里有一賤家果姓石自言¶
能除此病遂灸病者頭上三䖏覺佳俄有一鼠逕前噞¶
噞然伏而不動呼犬噬殺之視鼠頭上有三灸處病者¶
遂差(洞/林)¶
寧逺參軍𢎞景則其姊病四十餘年令弟卜之得明夷¶
<pb:KR3k0054_WYG_022-38b>¶
之小過然病每欲動時輙有烏來鳴卽便發作按卦當¶
得獨蹄猪畜之後婦人如欲眠見一丈夫衣服盡黒在¶
户前立遥呼婦人語其來不肯言有所畏遂泣而去病¶
始小間吾嘗與殷侯共議此事曰烏日之禽猪月畜水¶
火相忌自然之數故取𤣥隂之伏物用消太陽之飛精¶
日中三脚故以獨足者當之(上/)¶
桞世隆善卜别龜甲價至萬永明初世隆曰永明九年¶
我亡後三年丘山崩齊亦於此季矣屏人命典籖李黨¶
<pb:KR3k0054_WYG_022-39a>¶
取筆及高齒屐題簾箔旌曰永明十一年因流涙謂黨¶
曰汝當見吾不見也(齊/書)¶
阮孝緒隱居不仕有善筮者張有道曰見子隱迹而心¶
難明自非考之龜蓍無以驗也及布卦旣揲三交曰此¶
將為咸應感之法非嘉遁之兆孝緒曰安知後爻不為¶
上九果成遁卦有道歎曰此所謂肥遁無不利象實應¶
德心迹并也孝緒曰雖獲遁卦而上九爻不發升遐之¶
道便當高謝許生(南齊/書)¶
<pb:KR3k0054_WYG_022-39b>¶
楊伯醜馮翊武鄉人也好讀易隱於華山開皇初被徵¶
入朝見公卿不為禮無貴賤皆汝之人不能測也高祖¶
召與語竟無所荅上賜之衣服至朝堂捨之而去於是¶
被髪陽狂遊行市里形體垢穢未嘗櫛沐嘗有張永¶
樂者賣卜京師伯醜每從之遊永樂為卦有不能决者¶
伯醜輙為分析爻象尋幽入㣲永樂嗟服自以為非所¶
及也伯醜亦開肆賣卜有人嘗失子就伯筮者卦成伯¶
醜曰汝子在懷逺坊南門道東北壁上有青帬女子¶
<pb:KR3k0054_WYG_022-40a>¶
抱之可徃取也如言果得或者有金數兩夫妻共藏之¶
於後失金其夫意妻有異志將逐之其妻稱寃以詣伯¶
醜為筮之曰金在矣悉呼其家人指一人曰可取金來¶
其一人赧然應聲而取之道士韋知常詣伯醜問吉¶
凶伯醜曰汝勿東北行必不得已當早還不然者楊素¶
斬汝頭未㡬上令知常事漢王諒俄而上崩諒舉兵反¶
知常逃歸京師知常先與楊素有隙及素平并州先訪¶
知常將斬之頼此獲免又有失馬來詣伯醜卜者時伯¶
<pb:KR3k0054_WYG_022-40b>¶
醜為皇太子所召在塗遇之立為作卦卦成曰我不遑¶
為卿占之卿且向西市東壁門南第三店為我買魚作¶
膾當得馬矣其人如此言須&KR0119;有一人牽所失馬而至¶
遂擒之崖州有獻徑寸珠其使者隂易之上心疑焉召¶
伯醜令筮伯醜曰有物出自水中質圓而色光是大珠¶
也今為人所隠具言隱者姓名容狀上如言薄責之果¶
得本珠上奇之賜帛二十疋(隋/書)¶
近世有兩人精妙士也性多營綜畧無成名經不足以¶
<pb:KR3k0054_WYG_022-41a>¶
待問史不足以討論文章無可傳於集録書迹未堪以¶
留愛翫卜筮射六得三醫藥治十差五音樂在數十人¶
下弓矢在千百人中天文畫繪碁博鮮卑語煎胡桃油¶
鍊錫為銀如此之類畧得梗槩皆不通熟(顔氏/家訓)¶
梁孝元凡諸伎術無所不該南平嗣王恪嘗以銅合盛¶
金玉琥珀指環請孝元射覆卦遇垢之履曰上旣為天¶
其體則圓指環之象金玉在焉寅爻帶午寅則為虎琥¶
珀生光在合中央合中之物凡有三種按卦而談或輕¶
<pb:KR3k0054_WYG_022-41b>¶
或重恪於是神服(後周書/以下相)¶
伯益始相獸周史佚始相人(物/原)¶
夫命之與相猶聲之與響聲動乎㡬響窮乎應雖壽¶
天參差賢愚不一其間大較可得聞矣若乃生而神睿¶
弱而能言八彩光睂四瞳麗目斯實天姿之特達聖人¶
之符表洎乎日角月偃之奇龍盤虎踞之美地静鎭於¶
城纒天關運於掌䇿金槌玉枕磊落相望伏犀起葢隱¶
轔交映井宅既兼食匱已實抑亦帝王卿相之明効也¶
<pb:KR3k0054_WYG_022-42a>¶
及其深目長頸頺顔蹙齃蛇行蟄立猳喙烏咮筋不束¶
體血不華色手無春荑之柔髪有寒蓬之悴或先吉¶
而後凶或少長乎窮乏不其悲歟至如姬公凝負圖之¶
容孔父取栖遑之迹豐本知其有後黃中明其可貴其¶
間或躍馬膳珍或飛而食肉或皂𨽻晚侯初形未正銅¶
巖無以飽生玉饌終乎餓死因斯以觀何事非命(梁劉/孝標)¶
(相經/序)¶
子綦有八子陳諸前召九方歅曰為我相吾子孰為祥¶
<pb:KR3k0054_WYG_022-42b>¶
九方歅曰梱也為祥子綦翟然笑曰奚若曰梱也將與國君¶
同食以終其身子綦索然出涕曰吾子何為以至於是極也¶
九方歅曰夫與國君同食澤及三族而况於父母乎今夫子¶
聞之而泣是禦福也子則祥矣父則不祥子綦曰歅汝何足¶
以識之而梱祥邪盡於酒肉入於鼻口矣而何足以知¶
其所自來吾未嘗為牧而牂生於奥未嘗好田而鶉生¶
於宎若勿怪何邪吾所與吾子遊者遊於天地吾與之¶
邀樂於天吾與之邀食於地吾不與之為事不與之為¶
<pb:KR3k0054_WYG_022-43a>¶
謀不與之為怪吾與之乘天地之誠而不以物與之相¶
攖吾與之一委蛇而不與之為事所冝今也然有世俗¶
之償焉凡有怪徵者必有怪行殆乎非我與吾子之罪¶
㡬天與之也吾以是泣也無㡬何而使梱之於燕盗得¶
之於道全而鬻之則難不若刖之則易於是刖而鬻之¶
於齊適當渠公之街終身食肉而終(莊/子)¶
子胥之吳乃被髪徉狂跣足塗靣行乞於市市人聚罔¶
有識者翌日吳市吏善相者見之曰吾之相人多矣未¶
<pb:KR3k0054_WYG_022-43b>¶
嘗見斯人也(吴越/春秋)¶
丞相黄次公故為陽夏游徼與善相者俱行見一婦人¶
相者指之曰此婦人當為封侯者夫人次公問之乃其¶
旁里人巫家子也卽娶以為妻其後次公果至丞相封¶
為列侯(論/衡)¶
韓太傅為諸生時借相工五十錢與之俱入辟雍之中¶
相辟雍弟子誰當貴者相工指倪寛曰彼生當貴秩¶
至三公韓生謝遣相工通刺倪寛結膠漆之交盡筋¶
<pb:KR3k0054_WYG_022-44a>¶
力之敬寛嘗甚病韓生養視如僕狀恩深踰於骨肉後¶
名聞於天下倪寛位至御史大夫州郡承㫖召請擢用¶
舉在本朝遂至太傅(上/)¶
有龍淵者桓帝時善相人也於聽音聲尤妙二千石相¶
者龍淵下牀賛之令長起侍賛之自六百石以下皆坐¶
而言之先相張濟當以財得三公濟常依淵以觀視有¶
相見輙徃來之㑹解瀆侯徃相到門淵曰公當有至相¶
何憂病乎侯去淵謂濟曰可厚事之濟遂徃盡為償債¶
<pb:KR3k0054_WYG_022-44b>¶
别以數百萬修居置業桓帝崩無嗣解瀆侯入為天子¶
濟遂至司空(項氏始/學篇註)¶
趙壹以郡争致禮命十辟公府不就善相者相壹不過¶
郡吏後果如其言(後漢/書)¶
潁川荀攸鍾繇相與親善攸先亡子㓜繇經紀其門户¶
欲嫁其妾與人書曰吾與公達曾共使朱建平相建平¶
曰荀君雖少然當以後事付鍾君吾時調之曰惟當嫁¶
卿阿騖耳何意戲言遂騐於今欲阿騖使得善處追¶
<pb:KR3k0054_WYG_022-45a>¶
思建平之妙雖唐舉許負無以加也(魏/志)¶
孝武李太后本出微賤始簡文帝為會稽王有三子¶
繼夭其後諸姬絶孕將十年乃令善相者遍相宫人¶
時后在織坊中形長而色黑宫人皆謂之崑崙既至相¶
者驚云此其人也而有虎厄帝召侍寢后數夣兩龍枕¶
膝日月入懷生孝武及會稽王道子旣登尊位服相者¶
之驗而怪有虎害且生所未見乃令人畵作虎因以手¶
打虎戲便患手腫痛遂以疾而崩¶
<pb:KR3k0054_WYG_022-45b>¶
梁宜豐侯修參軍陳晃善相人修因法會將晃自隨令¶
相簡文有天下否晃言簡文九州骨成必踐帝位而地¶
部過弱非但王畿蹙侵兼恐不得善終(三國/典畧)¶
後魏末有吳士至北間目盲而妙察聲丞相嗣渤海王¶
澄使試之聞劉桃枝之聲曰當代貴王矦將相死於其手¶
然譬如鷹犬為人所使耳聞趙道德之聲曰亦貴人也¶
聞太原公洋之聲曰當為人主聞澄之聲不動崔暹私¶
搯之乃謬言亦國王也王曰我家羣奴猶當極貴况吾¶
<pb:KR3k0054_WYG_022-46a>¶
身乎後齊諸王大臣賜死多為桃枝之所拉殺焉而澄¶
竟有蘭京之禍洋受禪是為文宣王(上/)¶
宣修容善許負之術(金樓/子)¶
念賢字蓋盧為兒童時在學中讀書有善相者過學諸¶
生竟詣之賢獨不徃笑謂諸生曰男兒生死富貴在天¶
也何遽相乎(周/書)¶
相手板法出蕭何或曰四皓初出殆不行世東方朔見¶
而善之曰此非庸人所至魏司空陳長史見此書歎伏¶
<pb:KR3k0054_WYG_022-46b>¶
以示許士宗韋仲將管輅郭景純以夜兼晝方得其妙¶
理(初學/記)¶
庾道愍精於相本手板時山陽王休祐屢以言語忤顔¶
色以手板令道愍占之道愍曰此雖甚貴然令人多愆¶
忤休祜以禇彥囘詳宻求換其板他日彥囘侍明帝自¶
稱下官帝性多忌甚不恱休祜具以狀言帝意乃釋¶
(南/史)¶
許允善相印出為鎭北將軍將拜以印不善使更刻之¶
<pb:KR3k0054_WYG_022-47a>¶
如此者三允曰印雖始成而已被辱問送印者果懷之¶
而墜於厠(魏氏春秋戲以/下碁&KR0054;諸)¶
桀臣烏曺作賭博圍棋季咸造胡靣子韓信作紙鳶漢¶
武帝作猜拳鬬草劉向作彈碁(物/原)¶
俗有圍棋或言是兵法之類上者張置疏逺多得道而¶
為勝中者務相遮絶要以爭便求利下者守邉趨作罫¶
白生於小地猶薛公之言黥布反也上計取足楚廣道¶
者也中計塞城皋遮要争利者也下計據長沙以臨越¶
<pb:KR3k0054_WYG_022-47b>¶
此守邉趨作罫者也更始帝將相不能防衞而令罫中¶
死碁皆生(桓譚/新論)¶
杜陵杜夫子善奕碁為天下第一人或譏其費日夫子¶
曰精其理者足以大裨聖教(西京/雜記)¶
碁之無比者則謂之碁聖故嚴子卿馬綏明於今有碁¶
聖之名焉善刻削之尤巧者則謂之木聖故張衡馬¶
忠於今有木聖之名焉(抱朴/子)¶
皇象字休明廣陵江都人㓜工書時有張子並陳梁甫¶
<pb:KR3k0054_WYG_022-48a>¶
能書甫悵逋並恨峻象斟酌其間甚得其妙中國善書¶
者不能及也嚴武字子卿衛尉畯再從子也圍碁莫與為軰¶
宋夀占夢十不失一曹不興善畫孫權使畫屏風誤落筆㸃¶
素因就以作蠅既進御權以為生蠅舉手彈之孤城鄭嫗能¶
相人及範惇逹八人世皆稱妙謂之八絶云(吴/録)¶
祖納字士言好奕碁王隱謂之曰禹惜寸隂不聞數碁¶
對曰我亦㤀憂耳(晉/書)¶
晉鳩摩羅什與人碁拾敵死子空處如龍鳯形(酉陽/雜爼)¶
<pb:KR3k0054_WYG_022-48b>¶
魏子建為前軍將軍十年不調在洛閒暇與李韶李延¶
寔頗奕碁時謂為耽好子建每曰碁於亷勇之際得之¶
深矣且吾未為時用博奕可也及一臨邊事凡經五年¶
不對局¶
梁國張惲字義元為郡吏入値太守圍棋投札於地惲¶
曰知府君患風取以支户太守輟棋令坐(晉陽/秋)¶
宋文云天下五絶皆出錢塘杜道鞠彈碁范恱射楮欣¶
逺模書禇𦙍圍碁徐道度療疾也¶
<pb:KR3k0054_WYG_022-49a>¶
宋大明時瑯琊王喜善碁第一品吳郡禇思莊會稽夏¶
赤松第二品赤松思速善於大行思莊思遲巧於鬭碁¶
(南/史)¶
梁王瞻善棋工射飲酒彌日而精神朗贍武帝謂瞻有¶
三術¶
梁武帝召一高僧入宫僧至而帝與大臣奕帝忽云殺¶
却左右誤以為命殺此僧遂牽出臨刑問僧曰師道德¶
既高何為至是僧曰帝之前身為蚓老僧鉏地誤斫其¶
<pb:KR3k0054_WYG_022-49b>¶
頭所以報也¶
羊𤣥保為黄門郎善奕碁碁品第三太祖亦好奕數蒙¶
引見與太祖賭郡戲勝以補宣城太守(宋/書)¶
宋明帝好圍碁碁甚拙去格七八直物議共欺以為第¶
三品與第一品王杭圍碁依品賭戲杭饒借帝曰皇帝¶
飛棋臣抗不能斷帝終不覺以為信然(上/)¶
魏甄琛舉秀才入都頗以奕碁廢業夜令蒼頭執燭或¶
時睡頓則杖之奴曰郎君辭父母求仕宦若讀書執燭¶
<pb:KR3k0054_WYG_022-50a>¶
所不敢辭今乃圍棋日夜不息是豈向京之意乎琛悵然¶
慙感遂詣許赤彪假書研習聞見日優¶
天子北入於邴與井公博三日而决(穆天/子傳)¶
古者烏曹作博以五木為子有梟盧雉犢為勝負之采(說文/)¶
武帝時郭舎人善投壺以竹為矢能激矢還一矢謂之¶
驍(西京/雜記)¶
投壺之禮近世愈精古者實以小豆為其矢之躍也今¶
則唯欲其驍益多益喜乃有倚竿帶狼壺豹尾龍首之¶
<pb:KR3k0054_WYG_022-50b>¶
名其尤妙者有蓮花驍汝南周璝𢎞正之子會稽賀徽¶
賀革之子並能一箭四十餘驍賀又嘗為小障置壺其¶
外隔障投之無所失也至鄴以來亦見廣寧蘭陵諸王¶
有此校具舉國遂無投得一驍者(顔氏/家訓)¶
魏時浮陽高光宗善摴蒱趙國季㓜序洛陽丘河奴並¶
工握槊此葢胡戲近入中國云胡王有弟一人遇罪將¶
殺之弟從獄中為此戲以上之意言孤則易死也世宗¶
以後大盛於時曹植作長行局卽雙陸也胡王作握槊¶
<pb:KR3k0054_WYG_022-51a>¶
亦雙陸也(後魏李/邵序)¶
雙陸乃出天竺湼槃經名為波羅塞戲(類/要)¶
梁時荆州掾属雙陸賭金錢錢盡以金錢花相足魚𢎞¶
謂得花勝得錢(襍/爼)¶
王𢎞少嘗摴蒱公城子野舎及當權有人就𢎞求縣此¶
人嘗以摴蒱戲得罪𢎞詰曰卿得錢會戲何用祿為答¶
曰不審公城子野何所在𢎞黙然(南/史)¶
有人乘馬山行遥岫裏有二老翁相對摴蒲遂下馬以¶
<pb:KR3k0054_WYG_022-51b>¶
䇿拄地而觀之自謂俄頃視其馬鞭漼然已爛顧瞻其¶
馬鞍骸枯朽旣還至家無復親属一慟而絶(異/苑)¶
北齊祖珽字孝徵以舎人事文襄王客至請買華林徧¶
畧文襄多集書人一日一夜寫畢退其本曰不須也珽¶
以徧畧數帙質錢摴蒱文襄杖之四十(北/史)¶
周武為象經隋文從容謂郎茂曰人主之所為感天地¶
動鬼神而象經多亂法何以訓人茂竊歎曰此言非常¶
人所及¶
<pb:KR3k0054_WYG_022-52a>¶
象戲周武帝所造而行碁有日月星辰之目與今所為¶
不同(太平/御覽)¶
雍門周謂孟嘗君燕則鬬象碁則戰國事也(說苑術以/下幻)¶
軒轅始制厭禳法漢武帝始用南越禁呪方京房始制¶
娶嫁撒帳此厭禳法也¶
有誦呪者有墨字者有變指者皆可以役神御炁變化¶
萬物(關尹/子)¶
丁侯不朝武王乃畵丁侯三旬射之丁侯病大劇使人¶
<pb:KR3k0054_WYG_022-52b>¶
卜之祟在周恐懼乃遣使者請之於武王願舉國為臣¶
虜武王許之尚父謂使曰歸矣吾已告諸神言丁侯前¶
畔義今已遣人來降勿復過也比使者歸丁侯病稍愈¶
四夷聞之皆懼各以其職來貢(太公/金匱)¶
周穆王西廵狩越崑崙下至弇山反還未及中國道有¶
獻工人名偃師穆王薦之問曰若有何能偃師曰臣唯¶
命所試然臣已有所造願王先觀之穆王曰日以俱來¶
吾為若俱觀之翌日偃師謁見王王薦之曰若與偕來¶
<pb:KR3k0054_WYG_022-53a>¶
者何人邪對曰臣之所造能倡者穆王驚視之趨歩俯¶
仰信人也巧夫顉其頥則歌合律捧其手則舞應節千¶
變萬化惟意所適王以為實人也與盛姬内御並觀之¶
技將終倡者瞬其目而招王之左右侍妾王大怒立欲¶
誅偃師&KR0367;師大懾立剖㪚倡者以示王皆傅會革木膠¶
漆白黑丹靑之所為王諦料之內則肝膽心肺脾腎腸¶
胃外則筋骨肢節皮毛齒髪皆假物也而無不畢具者¶
合會復如初見王試廢其心則口不能言廢其肝則目¶
<pb:KR3k0054_WYG_022-53b>¶
不能視廢其腎則足不能歩穆王始悅而歎曰人之巧¶
乃可與造物者同功乎詔貳車載之以歸(列/子)¶
王東廵大騎之谷詣春宵宫集諸方士僊術之要而螭¶
鵠龍虵之類竒種憑空而出(拾遺/記)¶
周靈王時有萇𢎞能招致神異王乃登䑓望雲氣蓊鬱¶
忽見二人乘雲而至鬚髪皆黄非世俗之類也乘遊龍¶
飛鳯之輦駕以靑螭其衣皆絳緝毛羽也王即迎之上¶
席時天下大旱地裂木燃一人先唱能為雪霜引氣一¶
<pb:KR3k0054_WYG_022-54a>¶
噴則雲起雪飛坐者皆凛然宫中池水堅氷可琢又設¶
狐腋素裘紫羆文褥褥是西域所獻也施於臺上坐者皆¶
温又有一人唱能使卽席為炎乃以指彈席上而暄風¶
入室裘褥皆棄於臺下時有容成子諫曰大王以天下¶
為家而染異術使變夏改寒以誣百姓丈武周公之所¶
不取也王乃踈萇𢎞而求正諫之士¶
南陲之南有扶婁之國其人善能機巧變化易形改服¶
大則興雲起霧小則入於纎毫之中綴金玉毛羽為衣¶
<pb:KR3k0054_WYG_022-54b>¶
裳吐雲噴火鼓腹則如雷霆之聲或化為羣犀象獅子¶
龍蛇火鳥之狀或變為虎兕口中生人僃百戲之樂宛¶
轉屈曲於指掌間人形或長數分或復數寸神怪歘忽¶
衒麗於時樂府皆傳此伎至末代猶學焉俗謂之婆猴¶
伎則扶婁之音訛替至今¶
沐胥之國來朝則身毒國之一名也有道術人名尸羅¶
荷錫持瓶云發其國五年乃至燕都善衒惑之術於其¶
指端出浮屠十層高三尺乃諸天神僊巧麗特絕人皆¶
<pb:KR3k0054_WYG_022-55a>¶
長五六分列幢葢鼓舞繞塔而行歌唱之音如眞人矣¶
尸羅噴水為雰霧暗數里間俄而復吹為疾風雰霧¶
乃止又吹指上浮圖漸入雲裏又於左耳出靑龍右耳¶
出白虎始出之時纔一二寸稍至八九尺俄而風至雲¶
起郎以一手揮之卽龍虎皆入耳中又張口向日則見¶
人乘雨葢駕螭鵠直入於口内復以手抑胸上而聞懷¶
袖之中轟轟雷聲更張口則見羽葢螭鵠相隨口中¶
而出尸羅常坐日中漸漸覺其形小或化為老叟或為¶
<pb:KR3k0054_WYG_022-55b>¶
嬰兒倐忽而死香氣盈室時有清風來吹之更生如向¶
之形咒術衒惑神怪無窮(並/上)¶
老成子學幻於尹文先生三年不告老成子請其過而¶
求退尹文先生揖而進之於室屏左右而與之言曰昔¶
老聃之徂西也顧而告予曰有生之氣有形之狀盡幻¶
也造物之所始隂陽之所變者謂之生謂之死窮數達¶
變因形移易者謂之化謂之幻造物者其巧妙其功深¶
固難窮難終因形者其巧顯其功淺故隨起隨滅知幻¶
<pb:KR3k0054_WYG_022-56a>¶
化之不異生死也始可與學幻矣吾與汝亦幻也奚須¶
學哉老成子歸用尹文先生之言深思三月遂能存亾¶
自在憣校四時冬起雷夏造氷飛者走走者飛終身不¶
著其術故世莫傳焉(列/子)¶
魯般焞煌人巧侔造物嘗作木鳶其父乘之至呉會呉¶
人以為妖殺之般怨吳人殺其父於肅州城南作一木¶
僊人舉手指東南吳地大旱三年卜曰般所為也於是¶
賫物巨千謝之般為斷其一手其月吳中大雨(酉陽/雜爼)¶
<pb:KR3k0054_WYG_022-56b>¶
秦有烈裔者含丹墨噀壁以成龍獸善畵龍鳯鴛鴦¶
軒軒惟恐飛躍(拾遺/記)¶
余所知有鞠道龍善為幻術向余説古時事有東海人¶
黄公少時為術能制龍御虎佩赤金刀以絳繒束髪¶
立興雲霧坐成山河及衰老氣力羸憊飲酒過度不能¶
復行其術秦末有白虎見於東海黄公乃以赤刀徃厭¶
之術既不行遂為虎所殺(西京/雜記)¶
魏安釐王觀翔鵠而樂之曰寡人得如鵠之飛視天下¶
<pb:KR3k0054_WYG_022-57a>¶
如芥也客有隱遊者聞之作木鵠而獻王王曰此有形¶
無用者也夫作無用之噐世之奸民也召隱遊欲加刑¶
焉隱遊曰大王知有用之用未悟無用之用也今臣請¶
為大王翔之乃取而騎焉遂翻然飛去莫知所之也(異/苑)¶
初帝深嬖李夫人死後常思夣之詔李少君與之語曰¶
朕思李夫人其可得乎少君曰可遥見不可同於帷幄¶
暗海有潜英之石其色青輕如毛羽寒盛則石温暑盛¶
則石冷刻之為人像神悟不異眞人使此石像徃則夫¶
<pb:KR3k0054_WYG_022-57b>¶
人至矣此石人能傳譯人言語有聲無氣故知神異也¶
帝曰此石像可得否少君曰願得樓船巨力千人能浮¶
水登木皆使明於道術齎不死之藥乃至闇海經十年¶
而還昔之去人或升雲不歸或託形假死復反者四五¶
人得此石命工人依先圗刻作夫人形刻成置於輕紗¶
幕裏宛若生時帝大悦問少君曰可得近乎少君曰譬¶
如中宵忽夣而晝可得近觀乎此石毒冝逺望不可逼¶
也而輕萬乗之尊惑此精魅之物帝乃從其諫見夫人¶
<pb:KR3k0054_WYG_022-58a>¶
畢少君乃使舂此石人為丸服之不復思夢乃作靈夢¶
臺歲時祀之(拾遺/記)¶
章帝時有壽光侯者能劾百鬼衆魅令人自縳見形帝¶
聞而徵之曰吾殿下夜光後常有數人絳衣披髪持杖¶
相隨豈能劾之乎侯曰此小怪易消耳帝偽使三人為¶
之侯劾三人頓臥俯地無氣帝大驚曰非魅也朕相試¶
耳解之而蘓(後漢/書)¶
北海營陵有道人能令人與已死人相見其同郡婦死¶
<pb:KR3k0054_WYG_022-58b>¶
已數年聞而徃見之曰願令我一見亾婦死不恨矣道¶
人曰卿可徃見之若聞鼓聲即出勿留乃語其相見之¶
術於是與婦言語悲喜恩情如生良乆聞皷聲恨恨不¶
能得徃當出户時奄忽執其衣裾户開掣絶而去至後¶
歳餘此人身亡室家𦵏之開塜見婦棺葢下有衣裾(搜/神)¶
(記/)¶
石苞謂管輅曰君鄉人翟文耀能隱形君何以不隱輅¶
曰此隂陽蔽匿之道茍得其數四岳可藏况七尺之形¶
<pb:KR3k0054_WYG_022-59a>¶
遊於變化之內僕正身以明道見數不為異知術不為¶
奇索隱行怪未暇斯務也(魏/志)¶
曹公欲害左慈慈目眇葛布單衣至市視之一市十萬¶
人皆眇一目單衣無非慈者竟不知所在(神仙/傳)¶
閩中有徐登者女子化為丈夫與東陽趙昞並善方術¶
時遭兵亂相遇於溪各矜其所能登先禁溪水為不流¶
昞次禁楊柳為生稊二人相視而笑登年長昞師事之後¶
登身故昞東入長安百姓未知昞乃昇茅屋㨿鼎而爨¶
<pb:KR3k0054_WYG_022-59b>¶
主人驚怪昞笑而不應屋亦不損(搜神/記)¶
趙昞常臨水求渡船人不許昞乃張帷葢坐其中長嘯¶
呼風亂流而濟於是百姓敬服從者如歸長安令惡其¶
惑衆收殺之民為立祠於永康至今蚊蚋不能入(上/)¶
晉永嘉年中有天竺國人來渡江南言語譯道而後通¶
其人有數術能截舌續斷吐火變化所在士女聚共觀¶
試其將截舌先吐以示賓客然後刀截流血覆地乃取¶
置器中傳以示人視之舌頭觀其口內唯半舌在旣而還¶
<pb:KR3k0054_WYG_022-60a>¶
取含之有頃吐以示人舌還如故其續斷布絹與人各¶
執一頭對剪斷已而取兩叚合持祝之則復還連與舊¶
無異時人多疑以為幻作隂而試之猶是已絹其吐火¶
者先有藥在器中取一片與黍糠而含之再三吹吁而¶
張口火出因就熱處取以爨之則便火熾也又書紙及¶
蠅螻之属投火中衆詳共視見其燒然消磨了盡乃撥¶
灰中舉而出之故是向物¶
有道人外國來解含刀吐火行見一人擔擔上有小籠¶
<pb:KR3k0054_WYG_022-60b>¶
子可受升餘語擔人云吾歩行疲極欲寄君擔擔人甚¶
怪之慮是狂人便語之曰自可爾君欲何許自厝耶其¶
人答云若見許正欲入籠中籠不便擔人逾怪之乃下擔入¶
籠中籠更不大其人亦不更小擔之亦覺重於先旣行¶
數里樹下住食擔人呼共食云我自有食不肻出止住¶
籠中飲食噐物羅列肴膳豐腆亦辦乃呼擔人食未半¶
語擔人我欲婦共食腹中吐出一女子年二十許衣裳¶
容貌甚美二人共食食欲竟其夫便臥婦語擔人曰我¶
<pb:KR3k0054_WYG_022-61a>¶
有外夫欲來共食夫覺君勿道之婦便口中出一年少¶
丈夫食籠中便有三人有頃其夫動如欲覺婦便以外¶
夫内口中夫起語擔人曰可去卽以婦内口中吹及食¶
器物此人旣至國中有一家大富貴財巨萬而性慳恪¶
語擔人云試為君破慳卽至其家有好馬甚珍之繫在¶
柱上忽失去尋索不得明日見馬在五升甖中終不可¶
破便語曰君作百人厨以周一方窮乏馬得出耳主人¶
卽作之畢馬還在柱下明早其父母在堂上忽然不見¶
<pb:KR3k0054_WYG_022-61b>¶
舉家惶怖不知所在開裝器忽然見父母在澤壺中不¶
知何由復徃請之其人云君當更作千人飲食以飴百¶
姓窮者當時便作父母在牀也(靈鬼/志)¶
安開者安成之俗師也善於幻術時王凝之為江州向¶
王當行陽為王刷頭簮荷葉以為㡌與王著當時亦不¶
覺㡌之有異到座之後荷葉乃見舉座驚駭王不知¶
(幽明/録)¶
元嘉初上虞孫溪奴多諸幻伎叛入建安治中後出民¶
<pb:KR3k0054_WYG_022-62a>¶
間治人頭風流血滂沲嘘之便斷瘡又卽歛虎傷蛇噬¶
煩毒埀死禁護皆差向空長嘯則羣鵲來萃夜呪蚊¶
虻悉皆死倒至十三年乃於長山為本主所得知有幻¶
術慮必亡叛約縛枷鏁少日已失所在(異/苑)¶
王泰字仲通瑯琊人慈之子僧䖍之孫嘗為廷尉有一¶
人與道士訟泰殊不直道士道士不服泰怒欲加栲訊¶
道士於髻上㧞一鐡簮投於地登時化為靑龍裂睛呀¶
口據泰案有欲囓之狀泰震懼乞命於道士道士止之¶
<pb:KR3k0054_WYG_022-62b>¶
遂飛入雲去泰於是請道士命上坐以為神人因求問¶
將來秩位道士曰公為廷尉獄稱無寃何獨於貧道士¶
執法太過耶泰殊汗背道士因書蜻蜓二字示之後泰¶
遷吏部尚書命下忽有蜻蜓數十止泰堂檻上少時乃¶
去始悟道士所書字也道士臨别泰送至門道士仰天¶
呼曰靑龍來忽有利劒空中飛下止有靑龍二篆字道¶
士携之而去葢劒仙也(廣/記)¶
顧歡好黄老通解隂陽書為數術多驗白石村多邪病¶
<pb:KR3k0054_WYG_022-63a>¶
村人告訴求哀歡徃村中為講老子䂓地作獄有頃見¶
狐狸黿鼉自入獄中者甚多卽命除之病者皆愈¶
悅殷國貞君九年遣使朝獻并送幻人稱能割人喉胍¶
令斷擊人頭令骨陷皆血出淋落或數升或盈升以草¶
藥内其口中令嚼咽之須臾血止世祖言是虚乃取死¶
囚試之皆驗又能霖雨黒風大雪及行潦水之池(後魏/書)¶
隋開皇初廣都孝亷侯遹入城至劔門外忽見四廣石¶
皆大如斗遹愛之收藏於書籠負之以驢因歇鞍取看¶
<pb:KR3k0054_WYG_022-63b>¶
皆化為金遹至城貨之得錢百萬市美妾十餘人大開¶
第宅又近甸置良田别墅後乘春景出遊盡載妓妾隨¶
從下車陳設酒殽忽有一老翁負大笈至坐於席末遹¶
怒而詬之命蒼頭扶出叟不動亦不嗔恚但飲滿啖炙¶
而笑云吾比來求君償債耳君昔將吾金去不記憶乎¶
盡取遹妓妾十餘人投之書笈亦不覺笈中之窄負之¶
而趨走若飛鳥遹令蒼頭馳逐之斯須已失所在自後¶
遹家日貧郤復昔日生計十餘年郤歸蜀到劔門又見¶
<pb:KR3k0054_WYG_022-64a>¶
前者老翁携所將之妾遊行儐從極多見遹皆大笑問¶
之不言逼之又失所在訪劒門前後並無此人竟不能¶
測也(廣/記)¶
楊素有美妾姿色絶倫時有千牛桑和有妖蠱異術¶
常一見婦人卽便能致焬帝宻使竊之素宅深&KR0201;和¶
朝奉詔夜便竊以送帝竒其能詔素賜之(兩京記/)¶
庾肩吾少事陶先生頗多藝術嘗夏會客向室大嘘¶
氣盡成雪(廣異/記)¶
<pb:KR3k0054_WYG_022-64b>¶
　¶
　¶
　¶
　¶
　¶
　¶
　¶
　廣博物志卷二十二¶
